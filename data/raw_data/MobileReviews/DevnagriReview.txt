सूचना प्रौद्योगिकी कंपनी एसर ने दुनिया का सबसे पतला लैपटॉप पेश किया है। हालांकि कंपनी ने कीमत के बारे में कुछ नहीं बताया है। इसके बारे में वह आने वाले दिनों खुलासा करेगी।
ताइवान की कंप्यूटर कंपनी एसर एस्पायर 5 मॉडल का निर्यात इस साल दूसरी तिमाही से शुरू करेगी। क्रिएटिव स्ट्रैटजिस के विश्लेषक टिम बाजारिन ने कहा, ‘‘एस 5 काफी महत्वपूर्ण है। यह अत्यंत पतला और हल्का है। यह दूसरे लैपटॉप कारोबारियों के लिए मानक तय करता है।’’ इस लैपटॉप का स्क्रीन 34 सेमी है और वजन 1.35 किलोग्राम (तीन पाउंड) से भी कम है। 


ब्लैक बैरी बॉयज़ के लिए ब्लैक बैरी लेकर आया है एक क्लासिक ट्रीट। एक ऐसा फ़ोन जिसमें है एक शानदार की पैड और ज़बरदस्त स्क्रीन। ब्लैक बैरी क्लासिक को 31 हज़ार 990 रुपए की कीमत पर लॉन्च किया गया है और आप इसे स्नैपडील से खरीद सकते हैं।
नीचे स्क्रोल करके तस्वीरें देखें और लें पूरी इन्फर्मेंशन...
इसमें आपको मिलेगी 3.5 इंच की टच स्कैवयर स्क्रीन। ड्यूल कोर प्रोसेसर और 2 जीबी की रैम। इसमें 13 मेगा पिक्सल का कैमरा है और ऑपरेटिंग सिस्टम है ब्लैक बैरी 10.3 ।
ये फ़ोन एलटीई रेडी है और इसे ख़ूबसूरती से डिज़ाइन किया गया है। अपने इस नए फ़ोन के साथ ब्लैक बैरी बोल्ड 9900 को अलविदा कहने का मन बना रही है और कंपनी का दावा है कि इस नए फ़ोन का ब्राउज़र 3 गुना ज़्यादा फ़ास्ट है। बोल्ड 9900 के मुक़ाबले इसमें 60 % ज़्यादा स्क्रीन स्पेस है और 50 % ज़्यादा बैटरी लाइफ़ है।


चीन की कंपनी श्याओमी को रेडमी नोट 3जी लॉन्च किए हुए ज्यादा समय नहीं हुआ था कि वह मार्केट में रेडमी 4जी ले आई। 3जी वर्जन के मुकाबले यह केवल 1 हजार रुपए महंगा है। इस फोन की कीमत है 9999 रुपए। 4जी वर्जन अपने 3वर्जन से काफी हद तक मिलता जुलता तो है लेकिन कई मामलों में उससे एकदम अलग भी है। हमने इसके फीचर्स, लुक और परफॉर्मेंस को टेस्ट किया...
लुक की बात करें तो...लुक के मामलें में साफ तौर पर कहा जाए तो इसके और इसके पिछले अवतार 3जी में कोई फर्क नहीं है। डिजाइन औसत ही है। दोनों फोन्स में इतनी समानता है कि इसेपहली नजर में देखकर यह पता लगाना मुश्किल है कि यह 4जी वर्जन है। 3जी प्लास्टिक का बना हुआ था जो हाथ से फिसलता था। इसकी एक वजह यह थी कि इसके किनारे गोल थे। वैसे हमने श्याओमी से इससे बेहतर करने की उम्मीद की थी। अगर इसका सिर्फ डिजाइन देखा जाए तो यह ऐसा फोन नहीं है जिसके लिए लोगों की लाइन लग जाएगी। फोन में 5.5 इंच की 720x1280 पिक्सल का डिस्प्ले, एक फ्रंट कैमरा, एक बैक कैमरा है। इसमें 3100एमएएच की बैटरी के साथ रेग्युलर  सिम कार्ड स्लॉट है।
परफॉर्मेंस की बात करें तो...फोन का 4जी वर्जन क्वॉलकोम स्नैप ड्रैगन 400  प्रोसेसर के साथ पेश किया गया है। हालांकि यह थोड़ा स्लो चलता लग रहा है। इसमें 2 जीबी का रैम यूज किया गया है और 8जीबी का इंटरनल स्टोरेज स्पेस दिया गया है। इसका MiUi ऐप ड्रार को हटा कर आपके सारे ऐप्स को आईओएस की तरह होम स्क्रीन पर ला देता है। इसकी बैटरी लाइफ की बात करें तो यह 11 घंटे 9 मिनट तक चली। एंड्रॉयड 4.4 का ऑपरेटिंग सिस्टम दिया गया है। यह जावा को सपोर्ट करता है और इसमें भी ब्राउजर को सपोर्ट करने वाला फ्लैश है। इसमें जीपीएस और एफएम रेडियो फीचर्स तो हैं ही। इसकी 5.5 इंच वाली 720पी की स्क्रीन आपको भाएगी। 3जी फोन में कई सारी चीजें ऐप्पल के ऑपरेटिंग सिस्टम से मिलती जुलती थीं। वैसे बता दें कि आप इसे उठाते समय इसका वजन तो महसूस करेंगे ही और इसलिए एक ही हाथ से इसे पकड़ने के लिए शुरू में थोड़ा ध्यान देने की जरूरत होगी।
कैसा है इसका कैमरा ...इसमें 13 मेगापिक्सल का कैमरा है। इस कीमत में इतने बढ़िया कैमरे की उम्मीद नहीं की जा सकती थी लेकिन  थी। इससे ली गई पिक्चर्स काफी होती हैं। कम रोशनी में भी इसका कैमरा अच्छी एचडीआर इमेज लेता है। इसका 5 मेगापिक्सल का फ्रंट कैमरा भी काफी अच्छा है। इससे अच्छी सेल्फी ली जा सकती है।
क्या कहना है हमारा....रेडमी नोट 4जी हमें पसंद आया। हमें इसका प्रोसेसर ज्यादा पसंद आया। प्राइस टैग तो जबरदस्त है ही। वैसे इस साल 4जी लॉन्चेस होने हैं और अगर आप लॉन्ग टर्म को ध्यान में रखकर फोन लेना चाहें तो ले सकते हैं। फोन में बढ़िया डिस्प्ले है। बेहतरीन कैमरा है। इसका एंड्रॉयड फंक्शन भी अच्छा है तो  इस फोन को हम 'मस्ट-बाय' का टैग देंगे। हां, इसमें ड्यूल सिम फंक्शनैलिटी न होना, कइयों को निराश कर सकता है।


माइक्रोमैक्स देश का टॉप देसी स्मार्टफोन वेंडर है। प्रॉडक्ट्स की इसके पास कोई कमी नहीं है। बावजूद इसके, इस कंपनी की रेप्युटेशन कमतर क्वॉलिटी के प्रॉडक्ट्स बेचने वाली कंपनी की बनी हुई है। माइक्रोमैक्स यह अच्छी तरह जानती है  कि एक बड़ा वर्ग ऐसा है जो सोनी या सैमसंग के फोन्स के आगे इसके फोन्स को कभी तरजीह नहीं देगा।
पर, अब लगता है कि कंपनी अलहदा दिखना चाहती है और इसके लिए कंपनी ने कुछ महत्वपूर्ण कदम उठाए हैं। इसी दिशा में कंपनी ने लेकर आई है- यू टेलिवेंचर्स। यू टेलिवेंचर्स माइक्रोमैक्स की ही सब्सिडियरी कंपनी है जो युवाओं की पसंद और नापसंद को ध्यान में रखकर स्मार्टफोन डिवेलप करेगी और बेचेगी। यू कंपनी का टारेगट होगा कम बजट के ऐसे फोन बनाना जो तकनीकी रूप से समझदार लोगों की पसंद बने और ये फोन ऑनलाइन उपलब्ध होंगे।
यू ने अपने टारगेट मार्केट को लुभाने के लिए साइनोजेन इंक के साथ टाइ-अप किया है और दोनों ने मिलकर मार्केट में पिछले दिनों यू ब्रैंड के तहत यूरेका फोन उतारा। यू यूरेका को ऑनलाइन शॉपिंग साइट  अमेजन साइट पर 8999 रुपए में खरीदा जा सकता है।
यू यूरेका बाजार में पहले से ही जगह बनाए हुए 3जी श्याओमी रेडमी नोट को पछाड़ने की कोशिश में है। यूरेका के साइज, लुक और इसकी खूबियों की बात करें तो ये काफी हद तक श्याओमी से मिलती जुलती हैं।
लुक और फील की बात करें तो...दिलचस्प बात यह है कि यू यूरेका पर माइक्रोमैक्स का नाम कहीं भी नहीं गढ़ा मिलेगा। जाहिर है, यू अपनी पैरंट कंपनी यानी माइक्रोमैक्स से अलग अपनी पहचान खड़ी करना चाहती है। बॉक्स पर भी यू और  साइनोजेन के लोगो ही प्रिेंटेड हैं। वैसे यू यूरेका न तो कुछ ज्यादा ही स्लिम है और न ही वजन के मामले में काफी हल्का है। लेकिन हां, इसकी संरचनात्मक खूबसूरती आपको माइक्रोमैक्स के अन्य फोन्स के मुकाबले भाएगी।
सामने से स्मूथ है, कोई मार्किंग वगैरह नहीं मिलेगी सिवाए होम बटन के करीब। बैक और मैन्यू बटन के आइकन प्रिंटेड नहीं हैं लेकिन स्क्रीन ऐक्टिव होने पर इनकी बत्ती जल जाती है। इसके चारों ओर के किनारे को थोड़ा उठा हुआ बनाया गया है ताकि किसी भी तरह की स्क्रैच से बचा जा सके। साइज में दिए गए पावर और वॉल्यूम बटन्स आराम से ऑपरेट हो जाते हैं। माइक्रो-यूएसबी के लिए सॉकेट है बॉटम में और हैडसेट के लिए सॉकेट टॉप पर दिया गया है। इंस्ट्रूमेंट के भीतर रिमूवेबल बैटरी है, दो माइक्रो सिम कार्ड के लिए स्लॉट है और एक माइक्रो एसडी स्लॉट दिया गया है।
स्पेसिफिकेशन्स और सॉफ्टवेयर के बारे में...इस मामले में यू यूरेका में काफी कुछ पसंद आने योग्य है। इसमें प्रोसेसर क्वालकॉम का नया ओक्टा प्रोसेसर स्नैपड्रैगन 615  दिया गया है जिसमें  64 बिट ऑक्टा कोर प्रोसेसर लगा होता है। साइनोजेन 11 हाल ही में 64 बिट के मुताबिक ढला है ऐसे में इस फीचर को इनकॉरपोरेट करना बढ़िया रहा। इसमें 2जीबी की रैम है। इंटरनल स्टोरेज की बात करें तो यह 16जीबी की स्टोरेज देगा और माइक्रो एसडी कार्ड के जरिए इसमें 32जीबी तक एक्सपेंड किया जा सकता है। इसका स्क्रीन रेजॉल्यूशन हमें पसंद आया- 720x1280 पिक्सल। 5.5 इंच लंबी स्क्रीन थोड़ी खुरदरी सी लगती है लेकिन फिर इस प्राइस स्लॉट में स्क्रीन के और ज्यादा बुरा होने की भी संभावना से इंकार नहीं किया जा सकता था। 4.0 ब्लूटूथ और वाई फाई बी/जी/एन दिया गया है।
बता दें कि यूरेका पहला फोन नहीं है जो साइनोजन ओएस के साथ आया हो। इससे पहले वन प्लस वन इसे इस्तेमाल कर चुका है। यूरेका के लुक और विजेट्स को लेकर आप इसे आराम से कस्टमाइज कर सकते हैं। साइनोजन ओएस की यह खास बात है कि अपीयरेंस के कस्टमाइजेशन के मामले में आप इसमें कई फेरबदल कर सकते हैं।
साउंड प्रोफाइल में दिया गया होम, वर्क, नाइट और साइलेंट का प्रोफाइल आपको नोकिया के फोन्स की याद दिलाएगा। गूगल ऐप्स के अलावा यू यूरेका यूयूनिवर्स नाम का ब्राउजर प्रोवाइड करता है। हालांकि हमने पाया कि यह ओपरा जैसा ही है बस आइकन और लुक के मामले में यह अलग है। ऑडियो इक्वेलाइजर और कुछ इफेक्ट्स डालने के लिए ऑडियोएफएक्स ऐप दिया गया है। बैटन नामक एक ऐप भी इसमें दिया गया है जिसके बारे में दावा किया गया है कि यह आपकी चुनी हुई ऐप्स को 'क्लाउडीफाई' कर देगी। यानी कि, किन्हीं दूसरे डिवाइसेस से भी आप इसमें क्लाउडीफाई किया हुआ कंटेट एक्सेस कर पाएंगे। हालांकि जब हमने इसका इस्तेमाल किया तो यह बिल्कुल काम नहीं किया।
परफॉर्मेंस की बात करें तो...हम जानना चाहते थे कि क्वालकॉम का नया सीपीयू कैसे काम करता है। जब हमने इस बाबत चेक किया तो रिजल्ट्स काफी पॉजिटिव मिले। यूरेका श्याओमी के रेडमी नोट को कई मामलों में एकदम टक्कर देता है। दिन प्रतिदिन के इस्तेमाल में यह फोन एकदम बढ़िया है। यह बेहद परिष्कृत फोन है और ईमानदारी की बात तो यह है माइक्रोमैक्स के पिछले साल डेढ़ साल में आए बाकी फोन्स के मुकाबले इसे हाथ में लेना, यूज करना काफी बेहतर अनुभव है। एक खास बात यह कि सूरज की  रोशनी में भी आप इसे 'पढ़' सकते हैं।
म्यूजिक सिस्टम आदि की बात करें तो...वैसे हमने जब इसे यूज किया, तब हम इसमें अपनी 1080पी 40एमबीपीएस एमकेवी सैंपल क्लिप नहीं प्ले करवा पाए। हालांकि बाकी फाइल फॉर्मेट्स को सिस्टम सपोर्ट कर रहा था। इसका इन-बिल्ट स्पीकर अच्छा है और साउंड क्वॉलिटी में औसत से बेहतर है। बता दें कि इसका हैडसेट सुविधाजनक नहीं लगता हालांकि फोन कॉल सुनने में तो इसका इस्तेमाल कर ही सकते हैं। कॉल क्वॉलिटी संतोषजनक है और इसमें हमें कोई शिकायत नहीं लगी। बैटरी की बात करें तो हमने इसे विडियो लूप टेस्ट पर डाला और यह 7 घंटे 26 मिनट तक चला।
कैमरा...हमारे मुताबिक इसका कैमरा एकदम बढ़िया निकला! इससे ली गई तस्वीरों की इमेजेस बेहतरीन थीं। 13 मेगापिक्सल का रीयर कैमरा है जबकि फ्रंट कैमरा 5 मेगापिक्सल का है। हमने जो क्लोज अप तस्वीरें लीं, वे जबरदस्त निकलीं और दिन की रोशनी में ली गई तस्वीरें इतनी शार्प थीं कि फोकस पॉइंट पर यदि आप किसी डेस्कटॉप से 100 परसेंट जूम भी करके भी देखें तो वे लाजवाब लगेंगी। हालांकि फोन ने ऑटो फोकस होने में कुछ ज्यादा ही वक्त लिया।
इससे बेहतर यह रहा कि स्क्रीन को टैप किया जाए और अपने आप ही फोकस किया जाए। जहां कम लाइट थी, वहां यूरेका को दिक्कत आई। क्लोज अप के मुकाबले चौड़े फ्रैम्स बेहतर रहे। फ्लैश ने ऐसे मौकों पर ठीकठाक काम किया। विडियो कुछ ज्यादा ही अस्थिर थे लेकिन बाकी सब वैसा ही अच्छा रहा जैसे कि फोटोज के मामले में।
हमारी बात...इस फोन के मामले में साइनोजन ऑपरेटिंग सिस्टम 11 का होना एक बड़ा प्लस पॉइंट है। हमें लगता है कि इसी के तहत कई फोन्स और लॉन्च किए जाएंगे। वैसे यूरेका की छोटी बड़ी कमियों के आराम से नजरअंदाज किया जा सकता है। क्योंकि, कंपनी काफी कम कीमत में जो कुछ दे रही है, वह थोड़े में ज्यादा देने वाली बात को साबित करता है। श्याओमी रेडमी नोट के एकदम बढ़िया विकल्प के तौर पर इसे देखा जा सकता है। सबसे अच्छी बात इस फोन के संदर्भ यह रहेगी कि रेडमी नोट का 4जी वर्जन इससे 1 हजार रुपए महंगा है, और इसका 4जी होते हुए अपेक्षाकृत सस्ता होने की वजह से लोग इसकी ओर मुढ़ेंगे।



लिनोवो ने अपनी लैपटॉप आईडिया पैड सीरीज़ को बढ़ाते हुए कोर आई 5 और आई 7 प्रोसेसर वाला नया लैपटॉप लांच किया है। नए लैपटॉप में पॉवरफुल प्रोसेसर, ग्राफिक सपोर्ट और सुपीरियर क्‍वालिटी का ऑडियो सपोर्ट दिया गया है। लिनोवो लैपटॉप के अलावा हाल ही में स्‍मार्टफोन बाजार में नई वाइब ज़ी सीरीज स्‍मार्टफोन लांच किए हैं। खैर बात करते हैं लिनोवो Z510 लैपटॉप में दिए गए फीचरों पर, विंडो 8.1 ओएस पर रन करने वाले नए आईडिया पैड सीरीज लैपटॉप का भार 2.2 किलो है।
इसकी ऑडियो क्‍वालिटी शानदार है इसके लिए लैपटॉप में जेबीएल स्‍पीकर और डॉल्‍बी होम थियेटर के अलावा मल्‍टीपल स्‍टोरेज ऑप्‍शन दिया गया है। इंटल के चौथी पीढ़ी प्रोसेसर पर रन करने वाले लिनोवो आईडिया पैड Z510 में लेटेस्‍ट ग्राफिक कार्ड दिया गया है साथ ही इसमें लगी बैटरी एक बार फुल चार्ज होने पर 6 घंटे का बैटरी बैकप देती है। लैपटॉप में एंटी ग्‍लेयर एचडी लिड स्‍क्रीन दी गई है। लैपटॉप में फास्‍ट टाइपिंग के लिए एक्‍यूटाइप कीबोर्ड दिया गया है। देखने में इसकी डिज़ाइन ऐवरेज है। भारतीय बाजार में लिनोवो जेड 510 को 52,954 रुपए में उतारा गया है।
पोर्ट: लिनोवो आईडिया पैड Z510 में 2.0 यूएसबी पोर्ट, 3.0 युएसबी पोर्ट, 2 इन 1 कार्ड रीडर पोर्ट सपोर्ट दिया गया है।
स्‍क्रीन: लिनोवो आईडिया पैड Z510 में 15.6 इंच की लिड डिस्‍प्‍ले दिया गया है, साथ में एंटी ग्‍लेयर स्‍क्रीन की मदद से यूजर को ज्‍यादा साफ व्‍यू मिलता है। 
अन्‍य फीचर: लैपटॉप में जेबीएल स्‍पीकर और डॉल्‍बी होम थियेटर, क्‍लासी बैकलिट कीबोर्ड, हाईब्रिड 1 टीबी एसएचडीडी स्‍टोरेज, एनवीडिया ग्राफिक कार्ड लगा हुआ है।
प्रोसेसर: आईडिया पैड के नए लैपटॉप में चौथी पीढ़ी इंटल कोर आई5 और आई 7 प्रोसेसर ऑप्‍शन दिए गए हैं।
बैटरी: एक बार फुल चार्ज करने पर लैपटॉप की बैटरी 6 घंटे का बैटरी बैकप देती है। 
कीबोर्ड: लैपटॉप में फास्‍ट टाइपिंग के लिए एक्‍यूटाइप कीबोर्ड दिया गया है।
कीमत: भारतीय बाजार में लिनोवो जेड 510 को 52,954 रुपए में उतारा गया है।


यह फैबलेट कागजी आंकड़ों पर डुअल कोर 14 जीएचजेड प्रोसेसर, 5 इंच की स्क्रीन और 5 मेगापिक्सल के कैमरे सहित बहुत आशाजनक लगता है
खासियत: शानदार परफार्मेंस, बहुत अच्छी बैटरी लाइफ, पकड़ने में अच्छा
कमियां: खराब कैमरा क्वालिटी, फोन भारी है, प्रतिस्पर्धियों के मुकाबले थोड़ा सा महंगा
स्पाइस स्टेलर होराइजोन (Spice Stellar Horizon) किसी भी भारतीय ब्रांड द्वारा घोषणा की गई पहली फैबलेट है। हालांकि, जब तक स्पाइस (Spice) इसे भारतीय बाजार में लांच करेगा, तब तक बहुत से भारतीय ब्रांड अपनी 5 इंच स्क्रीन आधारित स्मार्टफोन जिनकी इसी के जैसी स्पेसिफिकेशन और कीमत होगी उतार चुके होंगे।
स्पाइस स्टेलर होराइजोन (Spice Stellar Horizon) में बहुत अच्छी स्पेसिफिकेशन्स हैं जैसे 5 इंच का डिसप्ले जिसका 800x480 पिक्सल रिजॉल्यूशन में, 5 मेगापिक्सल का रियर कैमरा फ्लैश सहित, फ्रंट कैमरा, 1Ghz डुअल कोर प्रोसेसर आधारित मीडियाटैक (Mediatek) चिपसेट, 512 MB RAM और 2400 mAh बैटरी। इसके अतिरिक्त, इसकी दाम 12,499 रुपये है जो अन्य भारतीय ब्रांडों के जिनके इसी तरह के फोन की कीमत 9,999 रुपये से शुरू है, के मद्देनजर कुछ अधिक लगती है।
हालांकि, इसकी स्पेसिफिकेशन्स कागजों पर तो बहुत बेहतरीन लगती हैं, चलिए जांचते हैं की असलियत में इसका प्रदर्शन कैसा है।


सोनी की एक और अच्छी रचना जो कि मात्र देखने योग्य ही नहीं है। वास्तव में यह कैसा काम करती है यह जानने के लिए पढ़ें।
खासियत: चमकदार और साफ एलसीडी डिसप्ले, बैटरी, कैमरा, साउंड आउटपुट
कमियां: अव्यवस्थित यूनीबॉडी, बढ़ने योग्य मेमोरी का अभाव
सोनी के एरिक्सन से रास्ता जुदा करने के बाद से एक्सपेरिया पी, सोनी द्वारा बनाया गया दूसरा हैंडसेट है। अतः यह बहुत सारी आशाओं के साथ आया है। भारत में ऊंचे दर्जें का यह स्मार्टफोन इसी साल मई में लगभग 27,000 रुपये में लांच किया गया था जबकि इस समय यह हैंडसेट लगभग 23-24 हजार का बिक रहा है जो इसे लाभप्रद हैंडसेट बनाता है।
इस स्मार्टफोन की डिजाइन इसी कंपनी के एक्सपेरिया एस एवं एक्सपेरिया यू जैसी ही है। इसमें भी ऊंचे दर्जें के फीचर लगे हैं। हम पहले ही एस्पेरिया एस की समीक्षा कर चुके है। अब हम सोनी एक्सपेरिया पी के परफार्मेंस पर एक नजर डालते है।


कार्बन केटी21(Karbonn KT21) एक टच एवं टाइप फीचर फोन है जो पुश मेल जैसे स्मार्टफोन फीचर के साथ अच्छे मल्टीमीडिया फीचर्स का वादा करता है। देखते हैं कि यह कितना अच्छा देता है?
खासियत: अच्छी बैटरी लाइफ, एप्पलीकेशन का बेहतरीन संग्रह, बेहतरीन टच स्क्रीन
कमियां: गेमिंग स्वीकार करने योग्य नहीं, कैमरा भी अच्छा नहीं, पॉवर बटन का स्थान त्रुटिपूर्ण है
कार्बन (Karbonn) ने हाल ही में एक नये उप ब्रांड स्मार्ट डिवाइसों की बिक्री की घोषणा की, जिनके अनुसार स्मार्टफोन एवं टैबलेटों के अलावा महंगे फीचर फोन भी शामिल हैं।
इन सब ब्रांड से बाहर आने वालों में से कार्बन केटी21 (Karbonn KT21) पहला फीचर फोन है। फोन में अच्छा मल्टीमिडिया, पुश मेल (push mail) सेवा दोहरे मेमोरी कार्ड स्लॉट तथा 2.8 इंची कैपेसिटिव टच स्क्रीन के साथ-साथ फीचर्स का पूरा जखीरा लगा है।


खासियत: डिसप्ले, अच्छा बैकअप, सहज इंटरफेस
कमियां: कैमरा, फ्लैश

सीडीएमए सेवा प्रदाता एमटीएस (MTS) ने अभी हाल ही में एंड्रॉयड ऑपरेटिंग सिस्टम (Android operating system) आधारित 4 इंची स्मार्टफोन एमटीएस एम टैग 401 (MTS MTag 401) लांच किया था। फोन की कीमत 8,999 रुपये है जो इसे खरीदेगा उसे तीन महीने के लिए मुफ्त में असीमित डेटा उपयोग तथा असीमित एमटीएस से एमटीएस कॉल की सुविधा मिलेगी।
एमटीएस (MTS) ने स्मार्टफोन के साथ टीवी एप्लीकेशन बंडल्ड की है जिसके कारण यूजर 100 से अधिक चैनल के साथ लाइव टीवी देख कता है। एमटैग 401 (MTag 401) एमटीएस का चौथा एंड्रॉयड (Android) फोन है, पहला पुराना हो रहा एमटीएस (MTS)(एचटीसी) पल्स, दूसरा सस्ता सा एमटीएस (MTS) एमटैग 3.1 तथा तीसरा प्रवेश स्तर का एमटीएस लाइव-वॉयर (MTS Livewire), यह नया वाला इस सीरीज में जोड़ना बहुत जरूरी था क्योंकि अब पल्स बहुत पुराना हो चुका है अतः आकर्षक विकल्प नहीं है जबकि अन्य दो बहुत सस्ते विकल्प हैं। इसके बारे में और जानने के लिए पढ़े। 


एक्सपेरिया सोला वास्तव में सोनी के एएक्सटी सीरीज स्मार्टफोन्स का हिस्सा नहीं है लेकिन इसमें वैसा ही लुक और फील दिया गया है। एक्सपेरिया सोला एंड्रॉयड स्मार्टफोन कीमत के लिहाज से रोमांचकारी और खास बात यह है कि इसमें फ्लोटिंग टच स्क्रीन डिसप्ले दिया गया है।


नोकिया 808 प्योरव्यू एक ऐसा कैमरा फोन है जिसमें है विस्मयकारी फोटो देने की क्षमता, लंबी बैटरी लाइफ और शानदार ऑडियो प्लेबैक के साथ रिकार्डिंग का अनुभव।
खासियत: शानदार कैमरा क्वालिटी और विडियो रिकार्डिंग, साउंड और ऑडियो रिकार्डिंग क्वालिटी से भरपूर, लंबी बैटरी लाइफ
कमियां: कम-रेजोल्यूशन डिसप्ले, महंगा, रतिस्पर्धियों की तुलना में धीमा OS

नोकिया (Nokia) ने अंततः अपनी फ्लैगशिप डिवाइस पेश कर दी- 808 प्योरव्यू( 808 PureView) जिसके साथ है इमेजिंग टेक्नोलॉजी। सिम्बियन (Symbian) प्लेटफॉर्म के भक्त और फोटोग्राफी के शौकीन इस हैंडसेट की तब से प्रतिक्षा कर रहे थे जब से पिछले वर्ष इसके बारे में संकेत मिले थे। नोकिया 808 प्योरव्यू (Nokia 808 PureView) कैमरा प्रधान नोकिया एन 8 (Nokia N8) का सच्चा उत्तराधिकारी है और यह इस से एक लंबी छलांग भी है। नोकिया एन8 (Nokia N8) 2010 में लांच होने के बाद से अपने 12 मेगापिक्सल के इमेजिंग सेंसर के बल पर कैमरा फोन सेगमेंट पर राज कर रहा है।
शायद ही कभी कोई हैंडसेट निर्माता अपनी पुरानी डिवाइसों को भंग किए बिना सफलता को दोहरा पाता है। नोकिया (Nokia) की विंडोज फोन डिवाइसों को स्मार्टफोन कैटेगरी में समायोजित करने की बदली हुई रणनीति के चलते सिम्बियन (Symbian) प्लेटफॉर्म आधारित डिवाइसों का भविष्य बहुत उज्जवल नहीं लग रहा। हालांकि महत्वपूर्ण अपडेट्स पेश करने की घोषणा के साथ ही नोकिया (Nokia) ने सिम्बियन (Symbian) प्लेटफॉर्म को कम से कम 2016 तक सपोर्ट करने का वादा किया है।
नोकिया 808 प्योरव्यू (Nokia 808 PureView) में पीछे की ओर लगा 41 मेगापिक्सल का विशाल इमेज सेंसर साफ दिखाई देता है। 41 मेगापिक्सल के इमेज सेंसर के अतिरिक्त नोकिया (Nokia) इमेजिंग इंजिनियर्स ने ऑप्टिक्स और फ्लैश पर भी पूरा ध्यान दिया है। अब इसका परिणाम हम सब के सामने है।
क्वॉड-कोर स्मार्टफोन्स और वॉयस-केंद्रित डिजिटल असिस्टेंट्स के मुख्यधारा में आने से नोकिया 808 प्योरव्यू ( Nokia 808 PureView) इनके नजदीक भी नहीं है। अगर आप स्पेसिफिकेशन लफ्फाजी में न आयें तो इसमें दो कमियां हैं जिन पर पहले से ही ध्यान देना चाहिए- सिम्बियन^3 (Symbian^3) आधारित बेले (Belle) मोबाइल ओएस (OS) और मोटाई के साथ भारी होना। दूसरा कारण अधिक महत्वपूर्ण है क्यूंकि बहुत से निर्माता इसी तरह के हार्डवेयर्स के साथ पतला और हल्का हैंडसेट पेश कर रहे हैं। 


खासियत: स्क्रीन की टच और इमेज क्वालिटी, बटेरी डेढ़ दिन तक चलता है, पर्फोर्मांस भी बहुत अच्छा है, पकड़ने में भी आसान है

कमियां: आगे कैमरा नहीं है, कैमरा की इमेज क्वालिटी

एचटीसी वन (HTC One) सीरीज खास तौर से बेहतर फोटोग्राफी और शानदार म्यूजिक क्षमता के लिए जाना जाता है। इस सीरीज में कंपनी अब तक तीन फोन पेश कर चुकी है। एचटीसी वन एक्स (HTC One X) और वन एस (One S) जहां उच्च श्रेणी के फोन हैं। वहीं वन वी (One V) को कंपनी ने मध्य श्रेणी में पेश किया है जिसकी कीमत 17,500 रुपए है। हालांकि इस कीमत स्तर में सोनी एक्सपीरीया सोला (Sony Xperia Sola) भी उपलब्ध है लेकिन स्पेसिफिकेशन के मामले में एचटीसी वन वी (HTC One V) कहीं बेहतर कहा जाएगा। सोनी एक्सपीरीया सोला को जहां एंडरायड आपरेटिंग 2.3 (Android Operating 2.3) पर पेश किया गया है वहीं एचटीसी वन वी में एंडरायड आपरेटिंग (4.0.3 Android Operating 4.0.3) है।
कीमत और लुक दोनों मामलों में एचटीसी बेहतर है लेकिन क्या परफार्मेंस के मामले में भी यह उतना ही बेहतर है? यह जानना भी जरूरी है। 




