#1
टैबलेट  में सिंगल कोर प्रोसेसर बीते जामने की बात लगता है  लेकिन दिलचस्प बात है कि एचसीएल जैसी दिग्गज कम्पनी ने  ऐसे समय में सिंग कोर प्रोसेसर आधारित टैब्लेट बाज़ार में उतारा है जब कि डयूअल और क्वाड कोर प्रोसेसर  वाले टैबलेट की भरमार है। 
गौरतलब है कि प्रोसेसर की क्षमता जितनी ज्यादा होगी उतने ज्यादा प्रभावी ढंग से आपका टैबलेट काम करेगा। 
सिंगल कोर में सबसे कम क्षमता होती है जबकि डयूअल कोर में उसे ज्यादा क्षमता होती है और क्वाड कोर इन दोनों से ज्यादा क्षमता वाला प्रोसेसर है।

सात इंच की स्क्रीन वाले इस टैबलेट की लुक औसत से बेहतर है।   
इसमें 3.2 एमपी का कैमरा है जो बहुत ज्यादा शानदार तस्वीर नहीं खींच सकता है। 
टैब्लेट में मिनी एचडीएमआई पोर्ट , मिनी यूएसबी पीसी इंटरफेस  और माक्रोफोन के लिए एक ओपनिंग भी है। 
स्क्रीन का रिज़ोल्यूशन 1024 गुणा 600 है जो काफी अच्छा है। 
फोन में माइक्रो एसडी कार्ड के अलावा दो सिम कार्ड भी डाले जा सकते हैं। 
इस टैबलेट की एक खासियत यह है कि इसमें कालिंग की सुविधा है। 
फोन में एआरएम कार्टेक्स प्रोसेसर है जिसका क्षमता एक गीगाहर्टज है। 
इसमें पावरवीआरएसजीएक्स 531 ग्राफिक्स प्रोसेसर भी है जो ग्राफिक्स को बेहतर करता है।
गेमिंग के शौकीनों को इसका लाभ मिलेगा। 
एक जीबी की रैम और 4 जीबी की इंटरनल मेमोरी है।  
पर इस्तेमाल करने वाले के पास दो जीबी इंटरनल मेमोरी उपलब्ध होगी , इसलिए इसे खरीदते ही एक मेमोरी कार्ड तो आपको डलवाना ही पड़ेगा जिसका अतिरिक्त खर्चा इसी की कीमत में जोड़कर  अपना टैबलेट खरीदने का बजट बनाएं। 
कनेक्टिवीटि के 3जी, सिम, वाइ-फाइ, ब्लू टूथ आदि कई विकल्प हैं।

इसमें एफएम रेडियो भी है जो बहुत से टैबलेट में अक्सर नहीं मिलता है।
इसमें एफएम में चल रहे पसंदीदा गानों को रिकार्ड भी कर सकते हैं और इसमें लगा स्कैनर सभी उपलब्ध एफ एम चैनलों की खुद ब खुद स्कैनिंग करता है। 
इस टैबलेट में मौजूद एक खास किस्म के ट्रांसमीटर की मदद से आप अपनी पसंद का म्यूज़िक घर, कार यां एफएम पर ट्रांसफर कर सकते हैं। 
लेकिन ऐसा करते समय आप हेडफोन को कानों में लगाए रखें क्योंकि वे ऐसी स्थिति में एंटीना की भूमिका निभाते हैं। 
इस टैबलेट में एंड्रायड 4.04 ( आइसक्रीम सैंडविच) आपरेटिंग साफ्टवेयर है। #1

#2  लावा ई टैब एक्सट्रानः
इन दिनों 10 हजार रुपये से कम कीमत के टैबलेट बड़ी संख्या में बाजार में  आ रहे हैं।
देखने में लगता है कि ये सभी टैबलेट एक जैसे में हैं पर  हर एक टेबलेट में कुछ ऐसी खास बातें मिल ही जाती हैं जो  उसी श्रेणी के दूसरे टैबलेट में शायद नहीं होगी। 
इसलिए  महत्वपूर्ण बात यह है कि आपकी जरूरत क्या है।   
आपको गेमिंग के लिए टैबलेट चाहिए यां कैमरे के लिए, हो सकता है आपकी पहली जरूरत डाक्यूमेंट यं फाइलें डाउनलोड कर उन्हें पढ़ना हो। 
कुछ लोग ज्यादा बड़े डाक्यूमेंट लिखने के लिए भी इनका इस्तेमाल करते हैं। 
हरएक को अपनी जरूरत और प्राथमिकताओं के हिसाब से ही टैबलेट का चयन करना चाहिए। 
दूसरे को देखकर टैबलेट न खरीदें। 
उसकी पसंद यां उसकी प्राथमिकता आपसे अलग हो सकती है। 
ऐसे में आपके पैसे भी खर्च हो जाएंगे और जरूरत भी पूरी नहीं होगी। 

इस सबको ध्यान में रखते हुए आज चर्चा करेंगे एक किफायती टैब की जिसका नाम है लावा ई-टैब एक्सट्रान। 
इसकी कम कीमत इसकी पहली खासियत है। 
इस नजरिए से अगर आप किफायती टैबलेट खरीदना चाहते हैं तो  इसे अपने विकल्पों में शामिल करें। 
इसकी स्क्रीन सात इंच का डिसप्ले देती है और इस पर कोई बटन आपकों नहीं मिलेगा।  
फ्रंट कैमरा 2 एमपी क्षमता का है जो वीडियो चैट की सुविधा भी देता है। 
टैबलेट का आकार ऐसा है कि आप को इसे मजबूती से पकड़ने में सहूलियत मिलती है। 
लेकिन मेज आदि पर रखने पर  इसका संतुलन  पिछले हिस्से की गोलाई के कारण गड़बड़ रहता है। 
टैबलेट की मोटाई केवल 11.5 मिलीमीटर है जबकि वजन 350 ग्राम।
स्क्रीन का रिजोल्यूशन 1024 गुणा 600 पिक्सल का है जो  औसत से कुछ बेहतर डिसप्ले में मददगार है। 
इतनी कम कीमत में इसमें 1.5 गीगाहर्टज का प्रोसेसर और एक जीबी रैम  इसकी खासियतों में है। 
इस कीमत में कई टैबलेट अभी भी 512 एमबी रैम उपलब्ध करवाते हैं जिसके कारण उनकी स्पीड धीमी रहती है। 
इसमें 8 जीबी का इंटरनल स्टोरेज है और इसे 32 जीबी तक अपग्रेड करने की सुविधा है। 
इसमें 3200एम ए एच की बैटरी है जो  क्षमता के नजरिए से औसत है। 
लेकिन इसमें ब्लूटूथ कनेक्टिीविटी नहीं है।  
गूगल प्ले स्टोर उपलब्ध है, कुछ अन्य कंटेट भी  बिना पैसे खर्च किए एक सीमित समय के लिए उपलब्ध है जो मनोरंजन और समाचार आदि पर नजर रखने वालों के लिए उपयोगी है। 
ग्राफिक्स डिसप्ले अच्छा है और आडियो साफ है लेकिन क्वालिटी औसत। 
इसकी बैटरी को चार्ज होने में काफी ज्यादा समय लगता है। 

एक बार बैटरी अगर दिन में कहीं डाउन हो गई तो आपके लिए इसे जरूरत लायक चार्ज करने में भी कम से कम एक आध घंटा तो लग ही सकता है। 
ब्लूटूथ का न होना भी इसकी  एक कमी है।  
3जी नेटवर्क पर चलाने के लिए इसमें सिम कार्ड नहीं बाहर से डोंगल लगाना पड़ेगा जो थोड़ा असुविधाजनक हो सकता है। 
लेकिन  आजकल ज्यादातर जगह वाइ-फाइ की सुविधा है ही और इसे आप वाइ-फाइ पर भी चला सकते हैं।  #2
#3  एचसीएल मी वाई 3 टैबलेट
टैबलेट  में सिंगल कोर प्रोसेसर बीते जामने की बात लगता है  लेकिन दिलचस्प बात है कि एचसीएल जैसी दिग्गज कम्पनी ने  ऐसे समय में सिंग कोर प्रोसेसर आधारित टैब्लेट बाज़ार में उतारा है जब कि डयूअल और क्वाड कोर प्रोसेसर  वाले टैबलेट की भरमार है। 
गौरतलब है कि प्रोसेसर की क्षमता जितनी ज्यादा होगी उतने ज्यादा प्रभावी ढंग से आपका टैबलेट काम करेगा। 
सिंगल कोर में सबसे कम क्षमता होती है जबकि डयूअल कोर में उसे ज्यादा क्षमता होती है और क्वाड कोर इन दोनों से ज्यादा क्षमता वाला प्रोसेसर है।
इस टैबलेट की एक खासियत यह है कि इसमें कालिंग की सुविधा है। फोन में एआरएम कार्टेक्स प्रोसेसर है जिसका क्षमता एक गीगाहर्टज है। 
इसमें पावरवीआरएसजीएक्स 531 ग्राफिक्स प्रोसेसर भी है जो ग्राफिक्स को बेहतर करता है।
गेमिंग के शौकीनों को इसका लाभ मिलेगा। एक जीबी की रैम और 4 जीबी की इंटरनल मेमोरी है।  
पर इस्तेमाल करने वाले के पास दो जीबी इंटरनल मेमोरी उपलब्ध होगी , इसलिए इसे खरीदते ही एक मेमोरी कार्ड तो आपको डलवाना ही पड़ेगा जिसका अतिरिक्त खर्चा इसी की कीमत में जोड़कर  अपना टैबलेट खरीदने का बजट बनाएं। 
कनेक्टिवीटि के 3जी, सिम, वाइ-फाइ, ब्लू टूथ आदि कई विकल्प हैं।

इसमें एफएम रेडियो भी है जो बहुत से टैबलेट में अक्सर नहीं मिलता है।
इसमें एफएम में चल रहे पसंदीदा गानों को रिकार्ड भी कर सकते हैं और इसमें लगा स्कैनर सभी उपलब्ध एफ एम चैनलों की खुद ब खुद स्कैनिंग करता है। 
इस टैबलेट में मौजूद एक खास किस्म के ट्रांसमीटर की मदद से आप अपनी पसंद का म्यूज़िक घर, कार यां एफएम पर ट्रांसफर कर सकते हैं। 
लेकिन ऐसा करते समय आप हेडफोन को कानों में लगाए रखें क्योंकि वे ऐसी स्थिति में एंटीना की भूमिका निभाते हैं। 
इस टैबलेट में एंड्रायड 4.04 ( आइसक्रीम सैंडविच) आपरेटिंग साफ्टवेयर है। 
गेमिंग और संगीत का शौंक रखने वालों के लिए तथा टैबलेट में कालिंग सुविधा चाहने वालों के लिए यह अच्छा विकल्प है। 
लेकिन सिंगल कोर प्रोसेसर के कारण रोजमर्रा के काम और कई एप्लीकेशन एक साथ चलाने की जरूरत जिन्हें है, उन्हें इसी कीमत में अथवास इससे कुछ अधिक में डयूअल कोर प्रोसेसर मिल सकता है। 
इसके अलावा फोन की इंटरनल मेमोरी भी केवल 4 जीबी की है। 
अगर आप इसे 32 जीबी तक अपग्रेड करना चाहेंगे तो दो से तीन हजार रुपये अतिरिक्त खर्च आएगा। 
इस तरहं सही माने में इसकी लागत लगभग 14000 रुपये तक बैठ सकती है।  
हमारे हिसाब से इस कीमत में कुछ और अन्य विकल्पों को जांच कर ही इसे खरीदने का मन बनाएं तो बेहतर होगा।  #3
#4  आईबॉल स्लाइड i701, विंडोज 8.1 टैब 
आईबॉल ने अपने विंडोज 8.1 से लैस आईबॉल स्लाइड i701 टेबलेट की घोषणा की है. 
यह विंडोज 10 में अपग्रेड हो सकता है. इस टेबलेट में 7-इंच की एचडी IPS डिस्प्ले है, इसके साथ ही यह क्वाड-कोर इंटेल एटम प्रोसेसर पर काम करता है. 
इसके साथ ही इसमें आपको 1GB  की रैम मी रही है. 
इस टेबलेट की कीमत Rs. 4,999 है, और यह आज से सभी रिटेल स्टोर्स और ई-कॉमर्स साइट्स से मिलना आरम्भ हो जाएगा.

इसके साथ ही इस टेबलेट में आपको 2 मेगापिक्सेल का रियर और VGA फ्रंट फेसिंग कैमरा मिल रहा है. 
इसके अलावा यह 16GB इंटरनल स्टोरेज के साथ उपलब्ध होगा, और इसे आप 32GB तक एक्सपैंड भी कर सकते हैं. 
इसके कनेक्टिविटी ऑप्शन्स में 3G (डोंगल के द्वारा), वाई-फाई 802.11b/g/n, ब्लूटूथ 4.0, माइक्रो एचडीएमआई और माइक्रोयूएसबी है. 
इसके साथ ही आपको इसमें एक 3200mAh क्षमता की बैटरी भी मिल रही है.

अपनी कीमत की वजह से यह टेबलेट बड़ी उंचाइयां छूने वाला है और कुछ नया तो जरुर करने वाला है. 
कंपनी बहुत दिनों के बाद टेबलेट सेगमेंट में आई है. 
इस साल आईबॉल को भारत का सबसे बढ़िया टेबलेट ब्रांड चुना गया था. 
IDC की एक रिपोर्ट कहती है कि, “आईबॉल ने भारतीय बाज़ार पर चौथे क्वार्टर (अक्टूबर-दिसम्बर) 2014 में अपना कब्ज़ा रखा, और सैमसंग को भी पीछे छोड़ दिया. 
कंपनी के मार्केट शेयर 4.5 pc से उठकर 15.6 pc पर पहुँच गए थे. 
जबकि सैमसंग के शेयर्स के गिरावट आई थी और यह 17.9 pc से गिरकर 12.9 pc पर आ गया था.”

आईबॉल ने अपने कम कीमत के विंडोज 8.1 स्लाइड i701 से पहले भी एक विंडोज टेबलेट लॉन्च किया था, WQ149 जिसकी कीमत Rs. 24,999 थी. यह 2-in-1 हाइब्रिड टेबलेट मैग्नेटिक पोगो पिन कीबोर्ड के साथ आया था, जिसमें एक समेकित टचपैड भी था. #4
#5  फ्लिपकार्ट (FlipKart) दवारा प्रस्तुत डिजिफलीप प्रो
डिजिफलीप प्रो टैबलेट्स एंड्रॉयड की गुणवता और इन्टेल प्रोसेसर का प्रदर्शन, तीन स्क्रीन आकारों और उचित मूल्यों पर लाये हैं |
प्रवेश स्तर का ये 7 इंच का मॉडल, 1024 x 600 पिक्सेल आईपीएस डिस्प्ले और अच्छे दृश्य कोणों के साथ उचित कीमत पर उपलब्ध है।
यह टैबलेट एंड्रॉयड 4.4 KitKat के साथ आता है | इस टेबलेट में कोई सिमकार्ड स्लॉट नहीं है पर यह 3G कनेक्टिविटी dongle के दवारा दे सकता है |
डिजिफलीप प्रो XT701 का डिजाइन उच्च कोटि का है। 
यहाँ आप टेबलेट का दाँया किनारा देख सकते हैं जिसपे पॉवर और वॉल्यूम कंट्रोल है।
डिजिफलीप प्रो XT811, 1200 x 800 P और 8 इंच डिस्प्ले के साथ आता है। 
इसकी स्क्रीन अभूतपूर्व रंग और अच्छे दृश्य कोण देती है।
डिजिफलीप प्रो XT811 का धातु फ्रेम इसे मजबूती देता है| 
यहाँ आप टेबलेट के दायीं तरफ़ पॉवर और वॉल्यूम के बटन देख सकते हैं | 
इसके तिरछे किनारे न केवल देखने में अच्छे लगते हैं बल्कि लम्बे इस्तेमाल के दौरान आपकी उंगलियों में धसेंगे भी नहीं|
इसके पिछली तरफ टेबलेट का 5MP रियर कैमरा  है जो जरूरत पड़ने पर आपके स्मार्टफोन कैमरा का अच्छा विकल्प है।
पॉवर और वॉल्यूम बटन के नीचे, इस टेबलेट का माइक्रो SD और माइक्रो सिमकार्ड स्लॉट है। 
यह टेबलेट 3G कनेक्टिविटी देता हैं और इससे वौइस् कालिंग भी कर सकते हैं।
डिजिफलीप प्रो XT911 FHD रेसोलुशन और एक बड़े 8.9 इंच आईपीएस डिस्प्ले के साथ आता है। 
इसके आगे की तरफ, वीडियो चैटिंग इत्यादि के लिए,  2MP फ्रंट कैमरा है।
यह टेबलेट ग्लास और धातु डिजाईन के साथ आता है, जोकि इसे मजबूती और आकर्षक बनाते हैं।
अगर आप यू-ट्यूब पर कोई वीडियो देख रहे है या कोई गेम खेल रहे है तो इसके किनारों पर लगे स्पीकर बेहतर साउंड क्वालिटी देते है। 
टैबलेट पर लगी स्पीकर ग्रिल इसकी खूबसूरती में और इजाफा करती है।
यह टैबलेट 6500mAh बैटरी के साथ आता है, जो आसानी से और सामान्य प्रयोग पर आधे से एक दिन तक चल सकता है। 
डिजिफलीप प्रो XT811 की तरह, डिजिफलीप प्रो XT911 के दाए किनारे पर, वॉल्यूम और पॉवर बटन के नीचे, एक माइक्रो SD कार्ड स्लॉट और एक माइक्रो-सिम कार्ड स्लॉट की सुविधा है। #5
#6 एचपी स्लेटबुक एक्स2
एचपी स्लेटबुक एक्स2 की कीमत 39,990 रूपये है, और इस कीमत पर बाज़ार में आपको बहुत से हाई एंड टेबलेट्स मिल जायेंगे. 
निश्चित रूप से एचपी स्लेटबुक एक्स2 की खास बात इसमें लगा अत्यधिक शक्तिशाली टेगरा 4 चिपसेट है, खासकर अगर आप टेबलेट पर गेम खेलने वालों में से हैं. 
हम आपको सलाह देंगे कि अगर आपको हर मामले में बेहतर परफॉरमेंस देने वाला टेबलेट चाहिए, तो आपको ज्यादा परखे हुए आईपैड 4 या सैमसंग गैलेक्सी नोट 800 पर ध्यान देना चाहिए.
एचपी स्लेटबुक एक्स2 में 10.1-इंच का डिस्प्ले है और इसमें सामने कोई फिजिकल बटन नहीं है. 
सामने के हिस्से में केवल फ्रंट फेसिंग कैमरा और एचपी लोगो है. 
इस टेबलेट में नीचे की तरफ ज़रूरी पोर्ट और कनेक्टर हैं. 
दाहिनी तरफ हैडफ़ोन्स जैक और बायीं तरफ माइक्रो एसडी कार्ड स्लॉट है.

इस टेबलेट में सामने की तरफ नीचे दो स्पीकर्स हैं. 
इस टेबलेट के पीछे का हिस्सा एचपी लोगो के साथ सफ़ेद फिनिश में है. 
इसके पीछे के हिस्से में स्क्रैच आसानी से लग सकते हैं. 
इस टेबलेट में पीछे बिना फ़्लैश के कैमरे के साथ पॉवर बटन और वॉल्यूम रॉकर हैं. 
ये बटन इसके पिछले हिस्से में बहुत अच्छी तरह से लगे हुए है. 
कुल मिलाकर एचपी स्लेटबुक एक्स2 की बनावट काफी अच्छी है, लेकिन यह अन्य टेबलेट्स की तुलना में भारी है.
हमने एचपी स्लेटबुक एक्स2 में टेगरा 4 चिपसेट होने के कारण बहुत अच्छे परफॉरमेंस की उम्मीद की थी, और हमें ख़ुशी है कि यह हमारी उम्मीदों पर बिल्कुल खरा साबित हुआ. 
यह टेबलेट बेंचमार्क स्कोर के मामले में अब तक का सबसे तेज़ डिवाइस साबित हुआ. 
जबकि हमने इसके मुकाबले में 2.2 गीगाहर्ट्ज़ क्वालकॉम स्नैपड्रैगन 800 क्वाड कोर प्रोसेसर वाले सोनी एक्सपीरिया जेड अल्ट्रा को रखा था.

इस टेबलेट के टचस्क्रीन का रिस्पोंस बहुत स्मूद और अच्छा है. 
इसका ऑन-स्क्रीन कीबोर्ड टाइप करने में काफी आरामदेह है. 
इसके 10.1-इंच डिस्प्ले का रेजोल्यूशन 1920 x 1200 पिक्सेल है, जो इसे 224 पीपीआई का पिक्सेल डेंसिटी देता है. 
लेकिन इसमें कमी यह हैं कि इसका डिस्प्ले ज्यादा ब्राइट नहीं है. 
इस टेबलेट पर एमपी4 एचडी वीडियो फाइल्स और गेम्स बहुत आसानी से चलते हैं, लेकिन इसके स्पीकर की आवाज़ धीमी है.
एचपी स्लेटबुक एक्स2 की कीमत में आपको बहुत से उच्च स्तर के टेबलेट्स मिल जायेंगे. 
निश्चित रूप से इस टेबलेट की खास बात इसका टेगरा 4 चिपसेट है, जो इस टेबलेट को बेहद शक्तिशाली बनाता है. 
अगर आपको टेबलेट पर गेम चलाना पसंद है, तो यह डिवाइस आपको बिल्कुल निराश नहीं करेगा. 
लेकिन हमारी सलाह यह है कि अगर आप हर मामले में एक अच्छे परफॉरमेंस वाला टेबलेट चाहते हैं, तो आपको पहले से परखे हुए आईपैड 4 या सैमसंग गैलेक्सी नोट 800 पर ज्यादा भरोसा करना चाहिए. #6
#7 फर्स्ट इंप्रेशन: नोशन इंक केन 2-इन-वन
टचस्क्रीन डिस्प्ले में 1280x800 रिजॉल्यूशन के साथ एक आइपीएस पैनल है और इसकी क्वालिटी भी अच्छी है। 
डिवाइस के अनुसार डिस्प्ले की व्यूइंग एंगल और ब्राइटनेस अच्छी और प्रभावित करने वाली है। 
पर टॉप का प्रोटेक्टिव ग्लास पैनल एक फिंगरप्रिंट मैग्नेट है। 
टैबलेट की पूरी बॉडी मेटल फिनिश के साथ प्लास्टिक की बनी है और यह बहुत प्रीमियम भी नहीं दिखता
चिकलेट-की लेआउट के साथ इसका की-बोर्ड उपयोग करने में बेहद आसान है। 
टचपैड बेहद स्मूथ है हालांकि इसे और बेहतर बनाया जा सकता था। 
की-बोर्ड डॉक टैबलेट के पीछे तक फैला हुआ है और टैबलेट केस की तरह टैबलेट को कवर करते हुए मोडा जा सकता है। 
टैबलेट को खड़ा करने के लिए इसे किकस्टैंड की तरह भी उपयोग किया जा सकता है जो देखने और उपयोग करने दोनों में अच्छा है।
रेगुलर डॉक्यूमेंट एडिटिंग, इंटरनेट ब्राउजिंग और आपके पसंदीदा टीवी सिरीज या मूवीज के लिए नोशन इंक केन से अच्छा विकल्प शायद आपको न मिले। 
कुल मिलाकर अपने फीचर्स और बनावट के साथ टैबलेट बहुत अधिक आकर्षक नहीं लगता लेकिन यह आपके काम के लिए पूरी तरह उपयोगी साबित होता है। 
फुल साइज का एक यूएसबी 3.0 पोर्ट और मिनी एचडीएमआई का होना इसे और भी ज्यादा प्रोडक्टिव बना देता है।

हमारी राय में, नोशन इंक केन आपके खर्च किए पैसों के साथ पूरा न्याय करता है। 
साफ शब्दों में इसे पैसा वसूल प्रोडक्ट कहना सही होगा। 
ओवरऑल डिजाइन और कंस्ट्रक्शन में कुछ कमियां नजर आती हैं लेकिन उसकी कमी को हार्डवेयर पूरा कर देता है। #7
#8 आसुस फोनपैड
1280 x 800 पिक्सेल रेजोल्यूशन का 7-इंच आईपीएस एलसीडी डिस्प्ले
1.2 गीगाहर्ट्ज़ इंटेल एटम जेड2420 सिंगल कोर प्रोसेसर हाइपर थ्रेडिंग के साथ
1 जीबी रैम
8 जीबी स्टोरेज जिसे माइक्रो एसडी कार्ड से 32 जीबी तक बढ़ाया जा सकता है
3 मेगापिक्सेल रियर कैमरा 720पी वीडियो रिकार्डिंग के साथ
1.2 मेगापिक्सेल फ्रंट फेसिंग कैमरा
वाई-फाई, 3जी वॉयस कालिंग के साथ
एंड्रायड 4.1.2 ऑपरेटिंग सिस्टम
4270 एमएएच बैटरी
आसुस फोनपैड सैमसंग गैलेक्सी टैब 2 का सीधा प्रतियोगी टेबलेट है. 
इस टेबलेट में कुछ बहुत अच्छे फीचर्स हैं जैसे फ्लोटिंग एप्स, अच्छी वीडियो प्लेबैक क्षमता, कॉल क्षमता और शानदार बनावट. 
इसमें कमी यह है कि इसके परफॉरमेंस में कुछ देरी होती है और इसका रियर कैमरा अच्छा नहीं है. 
इसका 8 जीबी आतंरिक स्टोरेज भी ज्यादा नहीं है. 
अगर आप 15,000 रूपये के आस-पास का टेबलेट खरीदना चाहते हैं, तो आप निश्चित रूप से आसुस फोनपैड के साथ गैलेक्सी टैब 2 पर भी विचार कर सकते हैं.
आसुस फोनपैड को देखने पर यह एक सामान्य एंड्रायड टेबलेट लगता है. 
इस टेबलेट में नीचे की तरफ माइक्रो यूएसबी पोर्ट और हैडफ़ोन्स जैक हैं. 
इसमें कैमरे  के ऊपर एक फ्लैप के अन्दर माइक्रो एसडी कार्ड स्लॉट और माइक्रो सिम कार्ड स्लॉट हैं. 
आसुस फोनपैड में हाइपर थ्रेडिंग के साथ 1.2 गीगाहर्ट्ज़ इंटेल एटम जेड2420 सिंगल कोर प्रोसेसर है. 
यह टेबलेट एंड्रायड 4.1.2 जेली बीन ऑपरेटिंग सिस्टम पर काम करता है और इसमें आसुस का अपना कस्टम लांचर है. 
आसुस फोनपैड टेबलेट का सबसे नजदीकी प्रतियोगी सैमसंग गैलेक्सी टैब 2 है. 
गैलेक्सी टैब 2 में भी यही आकार है और इसमें भी सिम कार्ड के साथ कॉल करने की क्षमता है.
आसुस फोनपैड टेबलेट में सामने की तरफ कोई फिजिकल बटन नहीं है. 
इस टेबलेट में 7-इंच डिस्प्ले के ऊपर ईयरपीस और फ्रंट फेसिंग कैमरा है. 
डिस्प्ले के नीचे आसुस लोगो है. 
नीचे की तरफ इसमें हैडफ़ोन्स जैक के साथ चार्जिंग और डेटा ट्रान्सफर के लिए माइक्रो यूएसबी पोर्ट है. 
इस टेबलेट में बायीं तरफ पॉवर बटन और वॉल्यूम रॉकर हैं.

आसुस फोनपैड के पीछे 3 मेगापिक्सेल का कैमरा है, लेकिन इसमें फ़्लैश नहीं है. 
इसके पीछे का हिस्सा एल्यूमिनीयम का बना है, जो इस डिवाइस को एक प्रीमियम फील देता है.

फोनपैड से तुलना करने पर नेक्सस 7 और सैमसंग गैलेक्सी टैब 2 का पिछला हिस्सा प्लास्टिक फील देता है और चीप लगता है. 
फोनपैड के पीछे के हिस्से को खोला नहीं जा सकता, इसका मतलब ये है कि आप बैटरी तक नहीं पहुंच सकते हैं. 
कुल मिलाकर आसुस फोनपैड का डिज़ाइन दूसरे टेबलेट्स की तुलना में काफी बेहतर है और यह एक काफी प्रीमियम डिवाइस नज़र आता है.
हलांकि बेंचमार्क टेस्ट में आसुस फोनपैड का स्कोर इसके दूसरे प्रतिद्वंदियों की तुलना में बेहतर नहीं रहता है, लेकिन इसका मतलब यह नहीं है कि इस टेबलेट का परफॉरमेंस ख़राब है. 
इसके स्पेसिफिकेशन को देखते हुए इसका परफॉरमेंस काफी अच्छा कहा जा सकता है.

इस टेबलेट का टचस्क्रीन रिस्पोंस काफी अच्छा है और इसे इस्तेमाल करने में बहुत आराम रहता है. 
फोनपैड के 7-इंच के आईपीएस एलसीडी डिस्प्ले का रेजोल्यूशन 1280 x 800 पिक्सेल है, जो 216 पीपीआई का पिक्सेल डेंसिटी देता है. 
इसका डिस्प्ले काफी तीक्ष्ण है और इस पर देखने का एंगल भी काफी बढ़िया है. 
इस टेबलेट पर मूवी देखना, गेम्स खेलना और मल्टीमीडिया चलाना एक काफी अच्छा अनुभव है. 
इस टेबलेट के स्पीकर की आवाज़ साधारण है.

आसुस फोनपैड के कैमरे का परफॉरमेंस काफी निराशाजनक है. 
अच्छी रोशनी में भी फोटो स्पष्ट नहीं आते और नोइज़ी रहते हैं. 
कम रोशनी में इसके कैमरे का परफॉरमेंस और भी ख़राब रहता है. 

बैटरी लाइफ की बात करें तो हमारे लगातार वीडियो प्लेबैक टेस्ट में पूरे ब्राइटनेस लेवल और आवाज़ पर आसुस फोनपैड की बैटरी 10 घंटे तक चलती है, जो कि एक काफी शानदार बैटरी परफॉरमेंस है.
आसुस फोनपैड का सीधा मुकाबला सैमसंग गैलेक्सी टैब 2 से है. 
इस टेबलेट में कुछ काफी अच्छे फीचर जैसे कि फ्लोटिंग एप्स, अच्छी वीडियो प्लेबैक क्षमता, कॉल करने की क्षमता और शानदार बनावट मौजूद हैं. 
इस टेबलेट में कमी की अगर बात करें, तो इसका परफॉरमेंस कुछ धीमा रहता है और इसका रियर कैमरा बढ़िया नहीं है. 
इसका 8 जीबी का इंटरनल स्टोरेज भी ज्यादा नहीं है. 
अगर आप लगभग 15,000 रूपये कीमत का टेबलेट चाहते हैं, तो आपको इसके साथ गैलेक्सी टैब 2 पर भी विचार करना चाहिए. #8
#9  सैमसंग गैलेक्सी टैब 3 7.0
सैमसंग गैलेक्सी टैब 3 के स्पेसिफिकेशन में टैब 2 की तुलना में कोई बहुत ज्यादा सुधार नहीं हुआ है. 
कीमत के हिसाब से यह टेबलेट अच्छा परफॉर्म करता है, लेकिन अगर आप भारी इस्तेमाल करने वाले हैं और इस पर भारी गेम्स चलाना या मल्टीटास्किंग करना चाहते है, तो इस टेबलेट में आप कमी महसूस करेंगे. 
भारी इस्तेमाल के लिए नेक्सस 7 बढ़िया है, क्योंकि इस टेबलेट में अच्छा डिस्प्ले, अधिक शक्ति और स्टॉक एंड्रायड इंटरफ़ेस है. 
अगर आप 20,000 रूपये तक का टेबलेट खरीदना चाहते हैं, तो आप इसके साथ नेक्सस 7, आसुस फोनपैड, जिंक क्वाड 8 पर भी विचार कर सकते हैं.
सैमसंग गैलेक्सी टैब 3 के स्पेसिफिकेशन में टैब 2 की तुलना में कोई बहुत ज्यादा सुधार नहीं हुआ है. 
कीमत के हिसाब से यह टेबलेट अच्छा परफॉर्म करता है, लेकिन अगर आप भारी इस्तेमाल करने वाले हैं और इस पर भारी गेम्स चलाना या मल्टीटास्किंग करना चाहते है, तो इस टेबलेट में आप कमी महसूस करेंगे. 
भारी इस्तेमाल के लिए नेक्सस 7 बढ़िया है, क्योंकि इस टेबलेट में अच्छा डिस्प्ले, अधिक शक्ति और स्टॉक एंड्रायड इंटरफ़ेस है. 
अगर आप 20,000 रूपये तक का टेबलेट खरीदना चाहते हैं, तो आप इसके साथ नेक्सस 7, आसुस फोनपैड, जिंक क्वाड 8 पर भी विचार कर सकते हैं.
बेंचमार्क टेस्ट में गैलेक्सी टैब 3 का स्कोर आसुस फोनपैड से थोडा बेहतर है, लेकिन पहली पीढ़ी के नेक्सस 7 से इसका स्कोर कम है. 
वास्तविक इस्तेमाल में इस टेबलेट का परफॉरमेंस अच्छा रहता है. 
इसका टचस्क्रीन काफी रिस्पोंसिव और अच्छा है. 
इस टेबलेट का इंटरफ़ेस भी काफी स्मूद और रिस्पोंसिव है. वेब ब्राउज़िंग करना, गेम्स खेलना आदि इस पर बहुत अच्छा अनुभव रहता है.

गैलेक्सी टैब 3 के 7-इंच के डिस्प्ले का रेजोल्यूशन 1024 x 600 पिक्सेल है, जो इसे 170 पीपीआई की पिक्सेल डेंसिटी देता है. 
इसका डिस्प्ले अच्छा है और इसका देखने का एंगल बढ़िया है. 
लेकिन ध्यान देने की बात ये है कि बाज़ार में 720पी डिस्प्ले वाले टेबलेट भी उपलब्ध हैं. 
हलांकि इसके डिस्प्ले से काम चल जाता है, लेकिन हम इसमें और बेहतर रेजोल्यूशन चाहते थे.

गेम्स की बात करें तो गैलेक्सी टैब 3 पर सभी गेम्स चल जाते हैं. 
हलांकि भारी गेम्स में कभी-कभी इसमें कुछ देरी और रुकावट देखने में आता है. 
इस टेबलेट की कॉल करने की क्षमता अच्छी है और इसकी आवाज़ की क्वालिटी भी बढ़िया है.

गैलेक्सी टैब 3 टेबलेट का 3 मेगापिक्सेल का पीछे का कैमरा दिन के समय और अच्छी रोशनी में बहुत अच्छे फोटो देता है. 
लेकिन कम रोशनी में इसके कैमरे के परफॉरमेंस में काफी गिरावट आ जाती है.
बैटरी लाइफ की बात करें तो गैलेक्सी टैब 3 की बैटरी हमारे लगातार वीडियो प्लेबैक टेस्ट में लगभग 6.5 घंटे तक चलती है. 
इस दौरान हमने इस पर 720पी एमपी4 एचडी मूवी पूरे ब्राइटनेस और वॉल्यूम के साथ लगातार चलाया और वाई-फाई ऑन रखा. 
इसका मतलब यह है कि सामान्य स्थिति में एक बार चार्ज करने पर यह टेबलेट एक दिन से ज्यादा बहुत आराम से चल सकता है
सैमसंग गैलेक्सी टैब 3 में टैब 2 की तुलना में कोई खास अपग्रेड नहीं किया गया है. 
कीमत के हिसाब से इसका परफॉरमेंस अच्छा है, लेकिन अगर आप भारी इस्तेमाल करने वाले हैं, तो आपको इस टेबलेट में थोड़ी मुश्किल हो सकती है. 
भारी इस्तेमाल करने वालों के लिए नेक्सस 7 एक बेहतर विकल्प है, क्योंकि इस टेबलेट में बढ़िया डिस्प्ले और ज्यादा शक्ति है. #9
#10  नेक्सस 7 टेबलेट
गूगल ने दूसरी पीढ़ी का नेक्सस 7 टेबलेट पेश कर दिया है. 
इसमें सबसे बड़ा अंतर ये है कि नया नेक्सस 7 पहले की तुलना में पतला और हल्का है. 
इसके डिस्प्ले के चारो तरफ के किनारे भी पहले की तुलना में कम कर दिए गए हैं.
नया नेक्सस 7 अब भी आसुस के द्वारा ही निर्मित किया जा रहा है और इसके स्पेसिफिकेशन में परिवर्तन काफी आकर्षक हैं. 
इसके 7 इंच डिस्प्ले का रेजोल्यूशन 1920 x 1200 पिक्सेल है, जो इसे 323 पीपीआई का पिक्सेल डेंसिटी देता है. 
यह डिवाइस 16 जीबी और 32 जीबी स्टोरेज के वर्ज़न में उपलब्ध है, लेकिन इसमें इसके स्टोरेज को बढ़ाने का कोई विकल्प नहीं है. 
नेक्सस 7 में अब 5 मेगापिक्सेल का रियर कैमरा और 1.2 मेगापिक्सेल का फ्रंट फेसिंग कैमरा है.
नेक्सस 7 में 1.5 गीगाहर्ट्ज़ क्वालकॉम स्नैपड्रैगन एस4 प्रो क्रेट क्वाड कोर प्रोसेसर के साथ एड्रीनो 320 जीपीयू और 2 जीबी रैम है. 
इसके बैटरी की क्षमता को बताया नहीं गया है, लेकिन गूगल के अनुसार इस पर 9 घंटे एचडी वीडियो चलाया जा सकता है और 10 घंटे तक वेब ब्राउज़िंग इस टेबलेट पर की जा सकती है. 
नया नेक्सस 7 लेटेस्ट एंड्रायड जेली बीन पर काम करता है. 
अगर आप गेमिंग पसंद करते हैं तो आपका भाग्य अच्छा है, क्योंकि यह डिवाइस ओपनजीएल ईएस 3.0 को सपोर्ट करता है.
नया नेक्सस 7 अमेरिका में 30 जुलाई से तीन वर्ज़न में उपलब्ध है. 
16 जीबी वाई-फाई मॉडल की कीमत $229 है, जबकि 32 जीबी वाई-फाई मॉडल की कीमत $269 है. 
32 जीबी 4जी एलटीई वर्ज़न की कीमत $349 है.
अपने अन्य समकक्ष प्रतियोगियों की तुलना में नेक्सस 7 का स्पेसिफिकेशन काफी बेहतर है. 
इसके हाई रेजोल्यूशन डिस्प्ले के कारण आप इस पर फुल एचडी 1080पी वीडियो आसानी से देख सकते हैं. 
बताने की आवश्यकता नहीं है कि नेक्सस 7 का स्टॉक एंड्रायड 4.3 ऑपरेटिंग सिस्टम, दूसरे टेबलेट्स के एंड्रायड 4.2 ओएस से काफी बेहतर है. 
इसका नहीं बढ़ाया जा सकने वाला स्टोरेज इसमें एक कमी है, लेकिन यही नेक्सस का तरीका रहा है. 
देखना यह है कि कब यह टेबलेट भारत में लांच होता है और उसकी क्या कीमत होती है. 
हम अपना आखिरी निर्णय देते समय इस टेबलेट को अच्छी तरह से परखेंगे  #10
#11  हुवेई मीडियापैड 10 लिंक
1280 x 800 पिक्सेल रेजोल्यूशन का 10.1-इंच आईपीएस डिस्प्ले
1.2 गीगाहर्ट्ज़ क्वाड कोर प्रोसेसर
1 जीबी रैम
16 जीबी स्टोरेज जिसे माइक्रो एसडी कार्ड से 32 जीबी तक बढ़ाया जा सकता है
3.15 मेगापिक्सेल रियर कैमरा और वीजीए फ्रंट फेसिंग कैमरा
वाई-फाई, 3जी (बिना वॉयस कालिंग के)
एंड्रायड 4.1 ऑपरेटिंग सिस्टम
6600 एमएएच बैटरी
हुवेई मीडियापैड 10 लिंक की सलाह देना थोड़ा मुश्किल लगता है, खास कर जबकि इसी कीमत पर बेहतर वैल्यू के साथ सैमसंग गैलेक्सी 510 बाज़ार में उपलब्ध है. 
मीडियापैड 10 लिंक की कीमत 24,999 रूपये है, और इसका लक्ष्य आईपैड मिनी, आईपैड 2 और सैमसंग गैलेक्सी टैब 3 हैं. 
इसके स्पेसिफिकेशन अच्छे हैं और यह एंड्रायड 4.1 जेली बीन ऑपरेटिंग सिस्टम पर हुवेई कस्टम स्किन के साथ काम करता है.
हुवेई मीडियापैड 10 लिंक टेबलेट 9.9 एमएम मोटाई के साथ काफी पतला है. 640 ग्राम वज़न के साथ यह तुलनात्मक रूप से हल्का भी है. 
इसके पीछे के हिस्से में बिना फ़्लैश का कैमरा है. 
इसके पीछे का हिस्सा खोला नहीं जा सकता, इसलिए आप बैटरी तक नहीं पहुंच सकते. 
लेकिन इसकी बनावट काफी अच्छी है. 
मीडियापैड 10 लिंक प्लास्टिक फिनिश और गोल किनारों के साथ है, जिससे इसे पकड़ने में आराम रहता है. 

हुवेई मीडियापैड 10 लिंक में दाहिनी तरफ पॉवर बटन और वॉल्यूम रॉकर हैं, और बायीं तरफ हैडफ़ोन्स जैक और माइक्रो यूएसबी पोर्ट हैं. 
इस डिवाइस के उपरी हिस्से में माइक्रो एसडी कार्ड स्लॉट और सिम कार्ड स्लॉट हैं. 
मीडियापैड 10 लिंक टेबलेट में सामने की तरफ कोई फिजिकल बटन नहीं है, इसमें सिर्फ फ्रंट फेसिंग कैमरा है. 
इसके पीछे के हिस्से में दो स्पीकर्स हैं, जो बहुत सही स्थान पर लगाये गए हैं.
यह टेबलेट पकड़ने और इस्तेमाल करने में काफी आरामदेह है.
बेंचमार्क टेस्ट में यह सर्वोत्तम परफॉरमेंस देने वाला टेबलेट नहीं है. 
कुछ मामलों में यह नेक्सस 7 से बेहतर परफॉर्म करता है और कुछ मामलों में यह गैलेक्सी नोट 510 से भी बेहतर परफॉरमेंस देता है, लेकिन कुल मिलाकर इसका परफॉरमेंस मध्यम स्तर का है.
वास्तविक इस्तेमाल में मीडियापैड 10 लिंक का परफॉरमेंस काफी अच्छा है. 
इस पर ब्राउज़िंग करना, गेम्स खेलना और मूवी देखना काफी अच्छा अनुभव है. 
इसके टचस्क्रीन का रिस्पोंस काफी अच्छा है. 
इस टेबलेट में डेटा के लिए सिम कार्ड का इस्तेमाल हो सकता है, लेकिन इससे कॉल नहीं किया जा सकता.

बहुत सारे एप्स एक साथ चलाने पर भी हुवेई मीडियापैड 10 लिंक का परफॉरमेंस मामूली धीमा होता है. 
कभी-कभी एप्स लोड होने में ज़रूरत से ज्यादा समय लेते हैं, लेकिन एक बार लोड हो जाने के बाद वे बहुत अच्छी तरह से चलते हैं. 
इस टेबलेट का डिस्प्ले अन्दर बहुत अच्छा काम करता है और इसका देखने का एंगल भी काफी ज्यादा है.
मीडियापैड 10 लिंक के स्पीकर्स की आवाज़ काफी तेज़ है. 
इसमें दो स्पीकर्स हैं जो इस टेबलेट के पीछे की तरफ लगे हुए हैं, और इसमें अच्छी आवाज़ के लिए डॉल्बी डिजिटल प्लस फीचर दिया गया है. 
अगर आपको तेज़ और साफ़ आवाज़ वाला टेबलेट चाहिए, तो यह डिवाइस आपके लिए है.
हमारे लगातार वीडियो प्लेबैक टेस्ट में हुवेई मीडियापैड 10 लिंक की बैटरी लगभग 6.5 घंटे तक चलती है, जो कि काफी अच्छा है. 
हमने इस पर टेस्ट के लिए 720पी एमपी4 एचडी मूवी लगातार चलाया. 
इस दौरान हमने इसका ब्राइटनेस लेवल और आवाज़ अधिकतम सीमा पर रखा और वाई-फाई ऑन रखा.
हुवेई मीडियापैड 10 लिंक की कीमत 24,999 रूपये है, और इस कीमत पर इसे खरीदने की सलाह देना थोड़ा मुश्किल लगता है जबकि इसी कीमत पर बेहतर वैल्यू देने वाला सैमसंग गैलेक्सी नोट 510 बाज़ार में उपलब्ध है. लेकिन गैलेक्सी नोट 510 एक 8-इंच का टेबलेट है. 
अगर आप 10-इंच का टेबलेट चाहते हैं, तो 16 जीबी वाई-फाई आईपैड अब भी बाज़ार में उपलब्ध है. 
लेकिन जो बात मीडियापैड के पक्ष में जाती है, वो है इसका बढ़िया डिस्प्ले, अच्छी बैटरी लाइफ और इसमें दिए गए स्पीकर्स जिनकी आवाज़ काफी तेज़ है. 
इसमें कमी यह है कि इसका स्किन हर किसी को पसंद नहीं आ सकता है, इसका कैमरा साधारण है और यह एंड्रायड 4.1 जेली बीन ऑपरेटिंग सिस्टम पर काम करता है. 
अगर आप सैमसंग या एपल के टेबलेट्स नहीं खरीदना चाहते, तब आप इस डिवाइस को खरीदने पर विचार कर सकते हैं.  #10
#11  सैमसंग गैलेक्सी टैब 2
1024 x 600 पिक्सेल रेजोल्यूशन का 7-इंच डिस्प्ले
1 गीगाहर्ट्ज़ डुएल कोर प्रोसेसर
1 जीबी रैम
16 जीबी स्टोरेज
3जी क्षमता के साथ स्टैण्डर्ड सिम कार्ड
3.15 मेगापिक्सेल रियर कैमरा और वीजीए फ्रंट फेसिंग कैमरा
वाई-फाई और ब्लूटूथ
एंड्रायड 4.0.3 ऑपरेटिंग सिस्टम
सैमसंग गैलेक्सी टैब 2 एक शानदार डिवाइस है. 
इसकी कीमत बजट टेबलेट्स और आईपैड के बीच में है. 
इसके फीचर और स्पेसिफिकेशन आपके पैसों की पूरी कीमत देते हैं, और यह कुल मिलाकर सोनी टेबलेट एस और मोटोरोला ज़ूम से बेहतर परफॉरमेंस देता है. 
इसमें सिर्फ एक ही कमी है कि इसके डिस्प्ले का रेजोल्यूशन थोड़ा कम है. 
लेकिन अगर आप 20,000 रूपये तक का टेबलेट खरीदना चाहते हैं, तो आपको सैमसंग गैलेक्सी टैब 2 पर अवश्य विचार करना चाहिए.
सैमसंग गैलेक्सी टैब 2 में 7-इंच का डिस्प्ले है. 
यह किसी भी बजट टेबलेट की तुलना में काफी बेहतर है लेकिन इसका आईपैड जैसा क्लासी फील नहीं है. 
टैब 2 के पीछे का हिस्सा ग्रे प्लास्टिक मैट फिनिश में है, जो कि काफी अच्छा है. 
यह इस डिवाइस को काफी अच्छा फिनिश देता है और इसके कारण यह उंगलियों के निशान और धूल से भी सुरक्षित रहता है. 
लेकिन इसका 7-इंच का डिस्प्ले चिकना है और इस पर उंगलियों के निशान आसानी से पड़ जाते हैं.

सैमसंग गैलेक्सी टैब 2 की मोटाई 10.5 एमएम है और यह वास्तव में काफी पतला है. 
यह 344 ग्राम वज़न के साथ काफी हल्का टेबलेट भी है. 
अपने आकार के वज़ह से यह डिवाइस इस्तेमाल करने में काफी आरामदेह रहता है. 
यह टेबलेट 8 जीबी / 16 जीबी / 32 जीबी  स्टोरेज क्षमता में आता है. इसके मेमोरी को माइक्रो एसडी कार्ड से 32 जीबी तक बढ़ाया जा सकता है. 
इस टेबलेट के बायीं तरफ माइक्रो एसडी कार्ड स्लॉट और सिम कार्ड स्लॉट हैं. 
इसके दाहिनी तरफ वॉल्यूम रॉकर और पॉवर बटन हैं. 
इसमें ऊपर की तरफ हैडफ़ोन्स जैक है, और पीछे की तरफ बिना फ़्लैश का 3.15 मेगापिक्सेल का कैमरा है.
सैमसंग गैलेक्सी टैब 2 में एंड्रायड 4.0 आईसीएस ऑपरेटिंग सिस्टम है जिसे सैमसंग के टचविज़ यूजर इंटरफ़ेस से स्किन किया गया है. 
इस डिवाइस में सैमसंग ने बहुत सारे प्रीलोडेड एप्स दिए हैं. 
इसमें डिस्प्ले के नीचे तीन टच सेंसिटिव बटन बैक, होम और टास्क मेनेजर दिए गए हैं.

गैलेक्सी टैब 2 में 1 गीगाहर्ट्ज़ डुएल कोर प्रोसेसर है और 1 जीबी रैम है. 
इसके 7-इंच स्क्रीन का रेजोल्यूशन 1024 x 600 पिक्सेल है. 
बहुत से अन्य टेबलेट्स में दिए गए 1280 x 800 पिक्सेल रेजोल्यूशन को देखते हुए टैब 2 का रेजोल्यूशन थोड़ा निराशाजनक लगता है. 
इस टेबलेट में ब्लूटूथ 3.0, जीपीएस, जायरोस्कोप, एक्सेलेरोमीटर और डिजिटल कम्पास आदि फीचर्स दिए गए हैं.
गैलेक्सी टैब 2 का डिस्प्ले काफी ब्राइट है. इसका देखने का एंगल बहुत अच्छा तो नहीं है, लेकिन यह पर्याप्त है. 
इसका डिस्प्ले एक प्रीमियम डिवाइस की तरह काफी स्मूद और रिस्पोंसिव है. 
इसका डुएल कोर प्रोसेसर इस डिवाइस को अच्छे परफॉरमेंस और मल्टीटास्किंग के लिए सक्षम बनाता है. 
लेकिन बहुत ज्यादा एप्स बैकग्राउंड में चलाने पर इस डिवाइस का परफॉरमेंस कुछ धीमा हो जाता है.
बेंचमार्क टेस्ट में गैलेक्सी टैब 2 अन्य टेबलेट्स की तुलना में बहुत शानदार परफॉरमेंस देता है. 
लगभग सभी बेंचमार्क टेस्ट में इसका स्कोर अन्य टेबलेट्स की तुलना में बेहतर रहता है. 
ग्राफ़िक्स बेंचमार्क टेस्ट में भी यह दूसरे अन्य प्रतियोगियों को काफी पीछे छोड़ देता है.
यह टेबलेट मूल रूप में एमओवी फाइल्स नहीं चला पाता, जो कि निराशाजनक है. 
एमपी4 वीडियो फाइल्स इस पर बिना किसी परेशानी के बहुत अच्छी तरह चलते हैं. 
गैलेक्सी टैब 2 में एक अच्छा फीचर यह है कि इसे आप एक फ़ोन की तरह इस्तेमाल कर सकते हैं और इसमें आपको सिम कार्ड के साथ 3जी कनेक्टिविटी भी मिलती है.
गैलेक्सी टैब 2 में पीछे की तरफ बिना फ़्लैश का 3.15 मेगापिक्सेल का कैमरा दिया गया है, जबकि सामने वीडियो कॉल के लिए वीजीए कैमरा दिया गया है. 
इसका रियर कैमरा बहुत बेहतरीन तो नहीं है, लेकिन अच्छी रोशनी में इससे अच्छे फोटो लिए जा सकते हैं.
बैटरी लाइफ की अगर बात करें तो गैलेक्सी टैब 2 की बैटरी सामान्य इस्तेमाल में वेब ब्राउज़िंग, म्यूजिक, मूवीज, गेम्स और सोशल नेटवर्किंग आदि के इस्तेमाल के साथ डेढ़ दिन से ज्यादा आसानी से चल जाती है.
लेकिन इसका कम रेजोल्यूशन इसकी एक कमी है, जिसे और बेहतर होना चाहिए था. #11
#12  सैमसंग जीटी-पी6200 गैलेक्सी टैब 7.0 प्लस
1.2 गीगाहर्ट्ज़ एक्सीनस 4210 डुएल कोर प्रोसेसर
माली-400 ग्राफ़िक्स
1 जीबी रैम
1024 x 600 पिक्सेल रेजोल्यूशन का 7-इंच पीएलएस एलसीडी डिस्प्ले
एंड्रायड 3.2 ऑपरेटिंग सिस्टम
16 जीबी स्टोरेज जिसे माइक्रो एसडी कार्ड से 32 जीबी तक बढ़ाया जा सकता है
3.15 मेगापिक्सेल कैमरा 720पी एचडी वीडियो रिकार्डिंग के साथ
4000 एमएएच बैटरी
अच्छे परफॉरमेंस के बावजूद गैलेक्सी टैब 7 प्लस की कीमत इसे पीछे कर देती है. 
इसी कीमत पर आपको सोनी टेबलेट एस मिल सकता है. 
हलांकि टैब 7 में 3जी भी है, लेकिन इस हिसाब से थोड़ी सी और कीमत में गैलेक्सी टैब 730 ज्यादा बेहतर समझ में आता है. 
या फिर गैलेक्सी नोट, जो कि अत्यधिक पोर्टेबल है. 
लेकिन परफॉरमेंस के लिहाज से गैलेक्सी टैब 7 प्लस एक अच्छा पैकेज है.
गैलेक्सी टैब 7 प्लस की डिज़ाइन, गैलेक्सी टैब 730 और गैलेक्सी टैब 750 से ली गई है जो कि स्पष्ट रूप से दिखाई देता है. 
हलांकि यह गैलेक्सी टैब 750 से थोड़ा सा मोटा है, लेकिन फिर भी यह काफी पतला टेबलेट है. 
इसके 7-इंच के डिस्प्ले के किनारे काला बेज़ेल है. 
इस टेबलेट के निचले हिस्से में चार्जिंग पोर्ट और दो स्पीकर्स हैं. 
बायीं तरफ सिम कार्ड स्लॉट और माइक्रो एसडी कार्ड स्लॉट हैं. 
ऊपर की तरफ 3.5 एमएम हैडफ़ोन्स जैक है. 
इस टेबलेट के दाहिने हिस्से में पॉवर बटन और वॉल्यूम रॉकर हैं.

गैलेक्सी टैब 7 प्लस के पीछे का हिस्सा इनेमल सफ़ेद फिनिश में है, जो कि अच्छा है. 
इस पर चिकने फिनिश की तरह उंगलियों के निशान और स्क्रैच दिखाई नहीं देंगे. 
पीछे ही ऊपर के हिस्से में बायीं तरफ एलईडी फ़्लैश के साथ 3 मेगापिक्सेल का कैमरा है. 
इस टेबलेट में प्लास्टिक का काफी इस्तेमाल हुआ है, लेकिन इसकी बनावट की क्वालिटी अच्छी है. 
यह टेबलेट हल्का और पतला है और इस्तेमाल करने में काफी आरामदेह है.
हलांकि टैब 7 प्लस में रंग गैलेक्सी नोट के सुपर एमोलेड डिस्प्ले की तरह तीक्ष्ण नहीं हैं, लेकिन इसका डिस्प्ले बुरा भी नहीं है. 
टैब 7 प्लस के डिस्प्ले का कम रेजोल्यूशन इसमें एक कमी है, जिसकी वजह से इस पर वीडियो देखना उतना अच्छा अनुभव नहीं रहता, खास कर जब आप एचडी वीडियो देख रहे हों. 
लेकिन इसमें अच्छी बात ये है कि इसके डिस्प्ले पर टेक्स्ट बहुत क्रिस्प आते हैं और इस पर पढ़ने में अच्छा रहता है. 
इस टेबलेट के डिस्प्ले का देखने का एंगल अधिक ब्राइटनेस पर तो ठीक रहता है, लेकिन कम ब्राइटनेस लेवल पर यह अच्छा नहीं रहता.
गैलेक्सी टैब 7 प्लस के बैटरी की बात करें तो इसकी बैटरी लाइफ अन्य टेबलेट्स की तुलना में काफी अच्छी है. 
सामान्य इस्तेमाल में इसकी बैटरी वाई-फाई के साथ वेब ब्राउज़िंग, वीडियो, म्यूजिक, गेम्स और सोशल नेटवर्किंग आदि के इस्तेमाल के साथ लगभग 3 दिन तक चल जाती है, जो कि एक काफी अच्छा बैटरी परफॉरमेंस है.
इसमें अच्छा परफॉरमेंस और क्षमता होने के साथ इसकी बैटरी लाइफ अन्य टेबलेट्स की तुलना में बहुत अच्छी है. 
इसकी बनावट और डिज़ाइन भी संतोषजनक है. 
इसमें कमी यह कि इस टेबलेट में पूरी तरह प्लास्टिक का इस्तेमाल हुआ है. 
इसके डिस्प्ले का रेजोल्यूशन कम है और यह थोड़ा रिफ्लेक्टिव भी है. 
हमारी सलाह यह है कि इसे खरीदने का निर्णय करते समय आप इससे थोड़े से महंगे गैलेक्सी टैब 730 को भी अवश्य ध्यान में रखें.  #12
#13  एपल आईपैड 2
एपल आईपैड 2 एक खूबसूरती से डिज़ाइन किया हुआ और आसानी से इस्तेमाल किया जा सकने वाला डिवाइस है. 
आईपैड 2 अपने पहले के आईपैड की तुलना में थोड़ा पतला और हल्का है, लेकिन इसमें वही डिस्प्ले और रेजोल्यूशन है. 
आईपैड 2 में 1 गीगाहर्ट्ज़ एपल ए5 डुएल कोर प्रोसेसर है और इसमें एक नया ग्राफ़िक्स है जो एपल के अनुसार पहले से तीन गुना ज्यादा शक्तिशाली है.
आईपैड 2 में बेहतर हार्डवेयर हैं और इस पर मूवी चलाना और उसे एडिट करना संभव है. 
आईपैड 2 का डिस्प्ले पहले के आईपैड की तुलना में शार्प है, यह अंतर एलसीडी और उपरी ग्लास के बीच कम जगह होने के कारण है. 
आईपैड 2 में दो कैमरे हैं, फेसटाइम के लिए फ्रंट फेसिंग कैमरा और एचडी वीडियो रिकॉर्डिंग के लिए रियर कैमरा. 
हलांकि इसके रियर कैमरे से बहुत अच्छे और स्पष्ट फोटो नहीं आते.
आईपैड 2 का कीपैड अच्छा है, और इस पर टाइप करने में किसी तरह की परेशानी नहीं होती. 
हमने इसके एचडीएमआई एक्सेसरी को इस्तेमाल करने की कोशिश की, लेकिन इसकी वीडियो क्वालिटी निराशाजनक रही. 
आईपैड 2 अच्छी तरह से अपस्केल नहीं कर पाया और वीडियो क्वालिटी अच्छी और स्पष्ट नहीं रही जैसा कि होना चाहिए.
परफॉरमेंस की बात करें तो आईपैड 2 कोई भी एप्स या गेम्स चलाने पर धीमा नहीं होता. 
इस पर म्यूजिक चलाने पर यह पहले के आईपैड की तुलना में थोड़ा कम वार्म महसूस होता है. 
इसके स्पीकर की आवाज़ पहले से ज्यादा तेज़ है. इसकी बैटरी लाइफ काफी अच्छी है, और यह लगभग पहले के आईपैड के बराबर है.    
आईपैड 2 एक शानदार प्रोडक्ट है, लेकिन यह पहले वाले आईपैड के जितना क्रांतिकारी नहीं है. 
हार्डवेयर में परवर्तन और थोड़े बहुत इसके लुक में परिवर्तन के अलावा इसमें कोई खास बदलाव नहीं किये गए है. 
हमें लगता है कि इस प्रोडक्ट को लांच करने का ज़्यादातर उद्देश्य एक अलग प्रोडक्ट देना नहीं, बल्कि सिर्फ एक मार्केटिंग स्ट्रेटेजी है. 
यही बिजनेस का सूत्र है, जिसे एपल इस प्रोडक्ट के मामले में आगे बढ़कर इस्तेमाल करना चाहता है  #13
