#1   लोजीटेक एक्स100
खूबीया
तेज आवाज
बाधा रहित स्पष्ट आवाज
दिखने में बेहद खूबसूरत इसका लुक
खामिया
बहुत अधिक फीचर्स नहीं हैं

सभी फीचर्स को ध्यान में रखते हुए एक्स100 को एक प्रभावोत्पादक उत्पाद माना जा सकता है। 
फीचर्स की तुलना में रु. 2, 995 की कम कीमत भी आकर्षित करती है। 
इन सबको ध्यान में रखते हुए इसे खरीदने की सलाह दी जा सकती है। 
अगर एक्स100 के साथ कहीं कोई नकारात्मक बात आती है तो केवल इसके फीचर्स के साथ। 
डेजीचेन जैसे कुछ अन्य फीचर्स से जोड़कर इसे और भी बेहतर बनाया जा सकता था।

कुछ समय तक लॉगिटेक अपने ‘अल्टिमेट ईयर्स (यूई)’ ब्रांडेड ब्लूटूथ स्पीकर्स को भारतीय बाजार बेचने की कोशिश में था। 
इस एक प्रकार की कोशिश से हटते हुए अब यह अपने स्पीकर्स में विविधता लाता प्रतीत हो रहा है। 
इसकी इस कोशिश में ‘यूई’ के बजाय ‘ब्रांडेड लॉगिटेक’ को दी जा रही प्राथमिकता साफ दिखाई देती है। 
यह छोटा एक्स100 स्पीकर, जो चेन वाली जेब घड़ी की तरह दिखती है, वास्तव में वैसा ही स्पीकर है। 
हालांकि स्पीकर के पास यूई का ब्रांड नेम नहीं है, पर इसका चमकरहित मैटेरियल, चमकीला रंग, बड़े आकार के मोटे बटंस बहुत हद तक यूई के डिजाइन से मिलते या इससे प्रेरित लगते हैं।

यूई के उत्पादों में दिखने वाली ये सभी खूबियां एक्स100 स्पीकर्स में भी हैं।
यह पांच रंगों में बिक्री के लिए उपलब्ध है। 
इनमें हमने नारंगी और नीले रंगों के मेल से बने स्पीकर की समीक्षा की। 
चमकीले नारंगी में रंगा जंगला और नीले रंग की बॉडी वास्तव में एक भड़कीला मेल है लेकिन आश्चर्यजनक रूप से रंगों का यह मेल यहां बेहद आकर्षक लग रहा है।

इसकी बनावट भी काफी मजबूत है। 
हालांकि हमने इसे गिराकर नहीं देखा लेकिन इसे देखकर लगता है कि दो-तीन बार गिरने के बाद भी डिवाइस को नुकसान नहीं होगा। 
कार्यक्षमता के आधार पर देखें तो इस कीमत में बाजार में उपलब्ध इसी प्रकार के अन्य उत्पादों की तुलना में यह कहीं बेहतर है। 
इसकी एक बड़ी खूबी इसकी तेज आवाज भी है। 
तेज आवाज में भी इसकी आवाज फटती नहीं या उसमें किसी प्रकार की कोई बाधा नहीं आती और आवाज स्पष्ट सुनाई देती है। 
इसकी माइक्रोफोन की गुणवत्ता भी अच्छी है। 
स्पीकर को कांफ्रेस कॉल डिवाइस के रूप में उपयोग किया जा सकता है। 
पांच घंटे तक बैटरी चलने का इसका दावा भी बहुत हद तक सही लगता है। 
कुल मिलाकर एक्स100 स्पीकर लुभावना है, खासकर इसकी कीमत बेहद आकर्षक है।

विशेषताएं
रेटेड पॉवर: 3 वॉट (आरएमएस)
ड्राइवर साइज: 1.5 इंच
एसपीएल: >83 डीबीए
फ्रीक्वेंसी रेस्पॉंस: 150 हर्ट्ज से 20 किलोहर्ट्ज
ब्लूटूथ प्रोटोकॉल: 4.0
ब्लूटूथ प्रोफाइल्स (Bluetooth pro?les): ए2डीपी, एवीआरसीपी, एचएफपी  #1
#2  मैकलैनटोश मैकएयर :
डिज़ाइन काफी ट्रेडिशनल है। 
इसमें ग्लास फ्रंट प्लेट, स्टेनलेस स्टील नॉब्स और क्लासिक ब्लू लाइट वाला वीयू मीटर दिया है। 
यह बेहद खूबसूरत और हाईटेक है। 
इसमें बेहतरीन क्वालिटी स्पीकर लगे हैं। 
दो 4 इन वूफर भी हैं। 
50 वॉट के एम्प्लिफायर से जबरदस्त म्यूजिक सुन सकते हैं। 
इसका साइज़ ज्यादा बड़ा नहीं है, लेकिन वजन काफी ज्यादा है।
कीमत: 4,50,000 रुपए   #2
#3
लैपकेयर (Lapcare) ने अपने नए स्टाइलिश ब्लूटूथ स्पीकर लॉन्च किए हैं। 
इन स्पीकर का मॉडल LBS999 है, जो स्पीकर के साथ मोबाइल स्टैंड का भी काम करते हैं। 
इन स्पीकर की कीमत 3,997 रुपए है। इस डिवाइस पर कंपनी 12 महीने की वारंटी के दे रही है। 
इन स्पीकर को ऑनलाइन वेबसाइट फ्लिपकार्ट, स्नैपडील, अमेजन, ई-बे के साथ कई दूसरी साइट्स से भी खरीदा जा सकता है। 
इसमें ब्लैक और व्हाइट कलर के कॉम्बिनेशन में आ रहे हैं।
लैपकेयर स्मार्टफोन, कम्प्यूटर, टैबलेट, लैपटॉप की एक्सेसरीज बनाने वाली भारत की लीडिंग ब्रांड है। 
ऐसे में उसने अब मार्केट में अपने नए स्टाइलिश ब्लूटूथ स्पीकर लॉन्च किए हैं। 
इन स्पीकर का डिजाइन और ऑडियो क्वालिटी शानदार है। 
सबसे अच्छी बात इन स्पीकर का साइज है, जिसे लेकर आसानी से ट्रेवल किया जा सकता है।

इन स्पीकर को खूबसूरत डिजाइन के साथ 1050mAh Li-On बैटरी दी गई है। जो 4 घंटे का ऑडियो बैकअप देती है। 
इन स्पीकर्स में ब्लूटूथ और NFC (नियर फील्ड कम्युनिकेशन) की कनेक्टिविटी दी गई है। 
इस कनेक्टिविटी की रेंज 10 मीटर है। 
यानी 10 मीटर के दायरे में आप कहीं भी ब्लूटूथ कनेक्शन के साथ इन स्पीकर्स का इस्तेमाल कर सकते हैं। 
इनमें USB पोर्ट और LED इंडिकेटर दिया गया है। 
साथ ही, यूजर्स वॉल्यूम एडजेस्ट भी कर सकते हैं। 
सबसे अच्छी बात इन स्पीकर्स से आप कॉल अटैंड भी कर सकते हैं, इसके लिए इनबिल्ड माइक्रोफोन भी दिया गया है।
लैपकेयर YO! LBS 999 स्पीकर के लॉन्चिंग इवेंट में लैपकेयर इंडिया के COO मिस्टर संदीप पोपली ने कहा, "लैपकेयर ऐसी ब्रांड हैं जो हमेशा मार्केट में कुछ नया प्रोडक्ट लाती है। 
भारत में इस ब्रांड के प्रोडक्ट काफी पसंद किए जाते हैं। 
हमारे नए LBS999 ब्लूटूथ स्पीकर मोबाइल स्टैंड का भी काम करते हैं। 
ये यूथ को पसंद आएंगे, क्योंकि ये बजट में हैं। 
इसे यूजर्स आसानी से अपने स्मार्टफोन, टैबलेट, लैपटॉप से कनेक्ट करके म्यूजिक का मजा ले सकते हैं।"
