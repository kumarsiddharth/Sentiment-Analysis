आईफ़ोन 5सी को एक सस्ता आईफ़ोन कहा गया है, लेकिन वास्तव में ऐसा है नहीं. 
अमेरिका में दो साल के कॉन्ट्रैक्ट पर यह फ़ोन आपको $99 में मिल सकता है, लेकिन भारत में ऐसा नहीं है. 
आईफ़ोन 5सी के अन्दर काफी हद तक आईफ़ोन 5 जैसा ही सब कुछ है, लेकिन यह मेटल की जगह प्लास्टिक बॉडी में है. 
अगर आप प्लास्टिक आईफ़ोन से राज़ी हो सकें तो इसमें आपको कई कलर ऑप्शन मिलते है. 
लेकिन अगर मेटल फ़ोन आपकी प्राथमिकता है तो हम आपको आईफ़ोन 5 लेने की सलाह देंगे, जो अब भी उपलब्ध है. या अगर थोड़ा और बज़ट बढ़ा सकें तो आईफ़ोन 5एस ले सकते हैं.

एपल ने आईफ़ोन 5सी को पूरी तरह एक नए आईफ़ोन की तरह पेश किया है. 
कुछ हद तक तो ये सही है, लेकिन बाकी अर्थों में अन्दर से ये आईफ़ोन 5 ही है. 
फर्क सिर्फ इतना है कि इसमें एल्यूमीनियम की जगह प्लास्टिक का इस्तेमाल हुआ है और यह कई रंगों में उपलब्ध है. 
काफी अफवाह थी कि यह एक सस्ता आईफ़ोन होगा, लेकिन ऐसा हुआ नहीं और इसकी कीमत आईफ़ोन 5 की कीमत से ज्यादा भिन्न नहीं है.
 
निश्चित रूप से बिना एल्यूमीनियम और ग्लास वाले आईफ़ोन से खुद को ढालने में थोडा समय लगता है. 
काफी सालों से प्लास्टिक और एल्यूमीनियम के बीच बहस होती रही है. 
आईफ़ोन इस्तेमाल करने वाले काफी सालों से सैमसंग को अपने गैलेक्सी स्मार्टफोन्स में प्लास्टिक के इस्तेमाल के लिए आलोचना करते रहे हैं. 
उनका तर्क है कि स्मार्टफ़ोन के लिए मेटल एक बेहतर मटेरियल है. 
लेकिन लगता है की अब बात बदल गई है, और आईफ़ोन 5सी में एपल ने वही पालीकार्बोनेट मटेरियल इस्तेमाल किया है जिसे बहुत उपेक्षित समझा जाता था.

इसमें संदेह नहीं कि इसमें इस्तेमाल पालीकार्बोनेट मटेरियल बहुत अच्छे किस्म का है, लेकिन यह दूसरों से कोई बेहतर नहीं है. 
हां, इसे बनाने में एपल की खास शुद्धता अवश्य मौजूद है. 
इसका पॉवर की, आईफ़ोन 5 की ही डिज़ाइन का है, और जो लोग ज़िन्दगी में अच्छी चीज़ों की कद्र करते हैं, वो महसूस करेंगे कि इसमें बदलाव ना करना अच्छा है. 
वॉल्यूम की अब गोल आकार के बजाय पॉवर की की तरह ही चपटी है. इसमें नीचे की तरफ 3.5एमएम हेडफ़ोन जैक और लाइटनिंग पोर्ट हैं. 
आईफ़ोन 5सी में भी आईफ़ोन 5 की ही तरह पीछे कवर पर बीच में एपल लोगो है और ऊपर कैमरा और फ़्लैश हैं.

आइफोन 5सी आकार में थोड़े अंतर के साथ लगभग आईफ़ोन 5 जैसा ही है, और एक हाथ से इस्तेमाल करने में काफी आरामदेह है. 
हलांकि इसकी बॉडी प्लास्टिक की है, लेकिन यह काफी सॉलिड है और इस पर स्क्रेच जल्दी नहीं पड़ते. इसकी बनावट अच्छी है, लेकिन मुख्य मुद्दा इसके लुक को लेकर है. 
ब्याक्तिगत रूप से मैं ये महसूस करता हूँ कि आईफ़ोन 5सी काफी साधारण दिखता है, इसमें आईफ़ोन जैसी बात नहीं नज़र आती. 
दूसरी बात ये है कि आईफ़ोन 5सी को इंटरनेट पर लिखने वाले बहुत से लोगों ने एक सस्ता आईफ़ोन कहा. 
अब इसके बावजूद जबकि आप आईफोन 5सी के लिए 41,900 रूपये चुकाते हैं, लेकिन फिर भी लोग आपको एक ऐसे व्यक्ति के रूप में देखेंगे जो आईफ़ोन 5एस नहीं खरीद सका. 
और लोगों के सामने 5सी इस्तेमाल करने पर ये बात आपको चुभ सकती है.

लेकिन अगर यह आपके लिए कोई समस्या नहीं है, तो हम आपको आईफ़ोन 5सी खरीदने की सलाह दे सकते हैं. 
इसमें उपलब्ध कई रंगों का विकल्प भी बहुत से लोगों के लिए इसे खरीदने का कारण हो सकता है.
 
दोनों फोन्स में ऐसी कई समानताएं हैं जो हमें आईफ़ोन 5सी को एक नया प्रोडक्ट कहने से रोकती हैं. 
जैसे कि ए6 प्रोसेसर, 8 मेगापिक्सेल रियर कैमरा, 1.2 मेगापिक्सेल फ्रंट कैमरा, वाई-फाई और ब्लूटूथ 4.0 दोनों में ही हैं. 
लेकिन आईफ़ोन 5सी में आईफ़ोन 5 के 1440एमएएच बैटरी की तुलना में थोड़ा बड़ा 1510एमएएच बैटरी है.
 

अगर आपके पास आईफ़ोन 4 या आईफ़ोन 4एस है, तो आप आईफ़ोन 5सी से उसे अपग्रेड कर सकते हैं. 
खासकर अगर आप एक्सचेंज स्कीम में आईफ़ोन 5सी खरीदते हैं तो आपको डिस्काउंट मिल सकता है. 
लेकिन अगर आपके पास पहले से ही आईफ़ोन 5 है, तो आईफ़ोन 5सी खरीदना कोई खास अपग्रेड नहीं होगा. हार्डवेयर काफी हद तक वही हैं, बल्कि आईफ़ोन 5 की एल्यूमीनियम फिनिश बेहतर है.
 

सच कहें तो आईफ़ोन 5 की तुलना में आईफ़ोन 5सी के परफॉरमेंस में कोई नयापन नहीं है. 
दोनों में एक ही हार्डवेयर होने से दोनों के परफॉरमेंस में अंतर रहने की गुंजाइश कम ही रह जाती है. 
बेंचमार्क टेस्ट स्कोर देखकर थोड़ी हैरानी होती है कि एक ही आईओएस 7.0.4 पर आईफ़ोन 5सी का स्कोर, आईफ़ोन 5 से थोड़ा कम रहता है. लेकिन आपको बिल्कुल चिंता करने की ज़रूरत नहीं है क्योंकि यह अंतर बहुत कम है, और वास्तविक इस्तेमाल में दोनों का परफॉरमेंस बिल्कुल एक जैसा रहता है.

दोनों स्मार्टफोन्स का वास्तविक इस्तेमाल में अनुभव एक जैसा ही है, दोनों में कोई अंतर नहीं है. 
दोनों पर एप्स एक ही गति से खुलते और बंद होते हैं और दोनों एक ही तरह व्यवहार करते हैं. 
एक ही अंतर दिखाई देता है कि समान लोड पर आईफ़ोन 5सी हल्का सा गर्म हो जाता है, जबकि आईफ़ोन 5 में ऐसा नहीं होता. 
आईफ़ोन 5सी में सिग्नल रिसेप्शन और कॉल की क्वालिटी शानदार है, इसमें कनेक्टिविटी हमेशा बनी रहती है.

अच्छे कलर और ब्राइटनेस की बात करें तो 1136 x 640 पिक्सेल रेजोल्यूशन का 4-इंच रेटिना डिस्प्ले अब भी एक बेहतर डिस्प्ले माना जाता है. 
हालाँकि अब कई एंड्रायड निर्माता काफी बड़ा डिस्प्ले देने लगे हैं, इसलिए एपल को भी अब इस दिशा में ज़रूर सोचना चाहिए. 
हलांकि 5सी में आईफ़ोन 5 की तुलना में थोड़ी बड़ी बैटरी है, लेकिन दोनों की बैटरी लाइफ लगभग बराबर है.

आईफ़ोन 5सी में भी वही कैमरा है जो आईफ़ोन 5 में है, लेकिन अब भी ये एक बेहतरीन स्मार्टफ़ोन कैमरा है. 
इसका लो लाइट कैमरा परफॉरमेंस दूसरे एंड्रायड फ्लैगशिप स्मार्टफोन्स नोकिया लूमिया या एलजी जी2 जैसा तो नहीं है, लेकिन इससे दिन में और अच्छी रोशनी में खींचे गए फोटो काफी स्पष्ट और अच्छे हैं.
 

इसका ज़वाब देना ज्यादा मुश्किल नहीं है.
अगर आपके पास आईफ़ोन नहीं है, तो आईफ़ोन 5सी निश्चित रूप से आपके लिए एक बिल्कुल सही चुनाव है. 
अगर आप विभिन्न रंगों के विकल्प से आकर्षित हैं, तो भी आईफ़ोन 5सी आपके लिए एकदम सही स्मार्टफ़ोन है. 
अगर आप आईफ़ोन 4 या आईफ़ोन 4एस पहले से ही इस्तेमाल कर रहे हैं, तो आईफ़ोन 5सी आपके लिए एक अच्छा अपग्रेड है. 
लेकिन अगर आप आईफ़ोन 5 पहले से ही इस्तेमाल कर रहे हैं, तो आईफ़ोन 5सी आपके लिए एक अपग्रेड बिल्कुल नहीं है.

##				##2

अगर आप एक शानदार बनावट और लेटेस्ट स्पेसिफिकेशन वाला फ़ोन चाहते है जिस पर एप्स बहुत अच्छे से चल सकें, तो नेक्सस 5 स्मार्टफ़ोन आपके लिए है. 
लेकिन अगर आप एक ऐसा स्मार्टफ़ोन चाहते हैं जिसमे अच्छा कैमरा हो और जो बहुत स्टाइलिश हो, तो आपको एचटीसी वन या एक्सपीरिया जेड1 के बारे में सोचना चाहिए. 
एलजी ने गूगल के लिए नेक्सस 5 के रूप में एक शानदार फ्लैगशिप स्मार्टफ़ोन बनाया है, और अगर ये बिल्कुल परफेक्ट नहीं भी है, तो भी इसे परफेक्शन के करीब ले जाने की भरपूर कोशिश की गई है.

नेक्सस 5 में नेक्सस 4 की तरह आकर्षक डिज़ाइन और कर्वी डिस्प्ले नहीं है. गूगल और एलजी ने नेक्सस 5 को बहुत समझदारी से डिज़ाइन किया है. 
यह स्मार्टफ़ोन 5-इंच साइज़ के साथ नेक्सस 4 से बड़ा, पतला और हल्का है. 
इसकी मोटाई 8.6एमएम है और इसका वज़न 130 ग्राम है. यह सबसे पतला स्मार्टफ़ोन तो नहीं, लेकिन निश्चित रूप से यह 5-इंच में सबसे हल्के स्मार्टफोन्स में से एक है. 
हाथ में लेने पर यह बहुत आरामदेह और हल्का लगता है.

नेक्सस 5 में डिस्प्ले पर फ्रंट कैमरा और ईयरपीस है. 
इसके बायीं तरफ वॉल्यूम रॉकर है और दाहिनी तरफ पॉवर बटन है जबकि ऊपर हेडफ़ोन्स जैक है और नीचे माइक्रो यूएसबी पोर्ट है. 
यह स्मार्टफ़ोन दो तरह के बैक पैनेल - काले और सफ़ेद में उपलब्ध है, लेकिन सफ़ेद बैक पैनेल इस फ़ोन के काले रंग से मेल नहीं खाता और अच्छा नहीं लगता. 
जबकि काले बैक पैनेल वर्ज़न वाला नेक्सस 5 देखने में काफी अच्छा लगता है. नेक्सस 5 के पिछले हिस्से में रबर जैसा फिनिश दिया गया है, ठीक उसी तरह जैसा की हमने नेक्सस 7 2013 में देखा है.

कुल मिलाकर गूगल ने नेक्सस 5 के डिज़ाइन को सिंपल रखा है. 
इस स्मार्टफ़ोन की बनावट वैसे तो काफी मज़बूत है, लेकिन अगर हम कहें तो इसकी डिज़ाइन बहुत सादी और इंडस्ट्रियल है. 
अगर आपको स्मार्टफ़ोन एक स्टाइल स्टेटमेंट की तरह चाहिए, तो नेक्सस 5 आपके लिए बेहतरीन ऑप्शन नहीं है. 
शायद गूगल ने इस स्मार्टफ़ोन ले लिए अपना सारा ध्यान हाई क्वालिटी के 1080पी डिस्प्ले, बड़ी स्क्रीन और इसे पावरफुल बनाने में लगाया है.
 
यूजर इंटरफ़ेस और प्रीलोडेड एप्स

अगर आप एंड्रायड अथवा नेक्सस 4 इस्तेमाल कर भी चुके हैं, तो भी आप नेक्सस 5 के यूजर इंटरफ़ेस में कुछ अंतर महसूस करेंगे. 
इसमें कुछ हल्के अंतर हैं जो नेक्सस 5 को अलग करते हैं. 
इसमें केवल एक होम स्क्रीन है और आप जितने चाहें, उतने विजेट्स और एप्स होम स्क्रीन पर डाल सकते हैं. 
नेक्सस 5 में नेक्सस 4 की तुलना में आइकॉन्स बड़े दिखते हैं और यूजर इंटरफ़ेस भी काफी साफ़-सुथरा है.

नेक्सस 5 में किटकैट ऑपरेटिंग सिस्टम की अन्य खूबियों पर गौर करें तो यह स्मार्टफ़ोन “ओके गूगल” वायस कमांड पर जवाब देता है, जब या तो आप होम स्क्रीन पर हों, या गूगल नाऊ पर. 
ज़्यादातर यह फीचर अच्छा काम करता है,सिर्फ एक कमी है कि इसमें बात शुरू करने से पहले हाथ से डिस्प्ले को स्विच ऑन करना पड़ता है. 
लेकिन अगर आप अपने फ़ोन से बिना इसे छुए बात करना चाहते हैं, तो आपके लिए नेक्सस 5 की तुलना में मोटो एक्स बेहतर रहेगा.

इस फ़ोन में ऐसी कई बातें हैं जो ऑपरेटिंग सिस्टम के लिए सहायक साबित होती हैं और इनसे मल्टीटास्किंग, इंटरफ़ेस और बैटरी लाइफ बेहतर होती हैं. 
हमने इस्तेमाल करने पर इस स्मार्टफ़ोन के परफॉरमेंस को काफी बेहतर पाया और इसमें किसी तरह की देरी नहीं होती है. कुल मिलाकर इस स्मार्टफ़ोन का यूजर इंटरफ़ेस बहुत अच्छा है .
 

आइये देखते हैं कि दूसरे फ्लैगशिप स्मार्टफोन्स के मुकाबले नेक्सस 5 का परफॉरमेंस कैसा है.

बेंचमार्क स्कोर से ये साफ़ है कि लेटेस्ट हार्डवेयर होने के बावजूद नेक्सस 5 अपने प्रतिद्वंदियों के करीब नहीं पहुंच सका है. 
इसका कारण शायद ये हो सकता है की गूगल और एलजी ने बेहतर बेंचमार्क स्कोर पाने के लिए स्मार्टफ़ोन को ऑप्टिमाइज़ नहीं कियाहो. 
हम पहले बता चुके हैं कि कैसे एंड्रायड फ़ोन निर्माताओं में प्रमुख सैमसंग ने बेंचमार्क में अच्छे स्कोर के लिए अपने स्मार्टफोन्स को ऑप्टिमाइज़ किया. 
हालाँकि बेंचमार्क टेस्ट में कम स्कोर से यह ज़रूरी नहीं कि वास्तविक इस्तेमाल में भी इनका परफॉरमेंस कम हो.

नेक्सस 5 का आईपीएस प्लस एचडी डिस्प्ले एलजी जी2 की तरह है. लेकिन क्योंकि इसका डिस्प्ले जी2 से 0.2-इंच छोटा है, इसलिए इसमें पीपीआई काउंट बेहतर है. 
हलांकि इसका डिस्प्ले जी2 की तरह स्पष्ट नहीं है. लेकिन नेक्सस 5 के डिस्प्ले में देखने का एंगल काफी ज्यादा है और इसमें कंटेंट काफी रिच नज़र आते हैं. 
इसका ब्राइटनेस भी काफी अच्छा है. इसके 5-इंच डिस्प्ले की पिक्सेल डेंसिटी 445 पीपीआई है, जो काफी शानदार है.

गेम्स की बात करें, तो इस पर सारे गेम्स बहुत अच्छी तरह से चलते हैं. 
हमने इस पर रियल रेसिंग, टेम्पल रन, एंग्री बर्ड्स, डेड ट्रिगर और बहुत से गेम्स प्ले किये, सभी बहुत बेहतर ढंग से चले. 
सिर्फ एक कमी जो इस स्मार्टफ़ोन में है कि ये लगभग आधे घंटे गेमिंग के बाद गर्म हो जाता है.

नेक्सस 5 के कैमरे की बात करें तो इसे अन्य फ्लैगशिप स्मार्टफोन्स में उपलब्ध कैमरों की तुलना में एवरेज कहा जा सकता है. 
यह फोकस करने में थोड़ा ज्यादा वक्त लेता है, जिससे कुछ स्थितियों में फोटो लेने में दिक्कत होती है. 
फ्लैगशिप स्मार्टफ़ोन होने के कारण हम इसमें बेहतर कैमरे की उम्मीद करते थे, जैसा कि एलजी जी2, सैमसंग गैलेक्सी एस4, लूमिया 1020 आदि में दिया गया है, जबकि यहाँ ऐसा नहीं है. 
लेकिन नेक्सस 5 में ऑप्टिकल इमेज स्टेबिलाइजेशन होना एक अच्छी बात है, इस कारण कम रोशनी में अच्छी फोटो आती है. 
वीडियो की बात करें, तो इसका वीडियो तुलनात्मक रूप से बेहतर है और ऑप्टिकल इमेज स्टेबिलाइजेशन के कारण कम रोशनी में भी इसकी क्वालिटी अच्छी रहती है. 
कुल मिलाकर इसके कैमरे को एक सामान्य स्तर का कहा जा सकता है.

बैटरी लाइफ की बात करें, तो नेक्सस 5 हमारे वीडियो टेस्ट में 5 घंटे तक लगातार चलता है. 
इसका मतलब ये है कि अगर आप ब्राइटनेस लेवल को थोड़ा कम रखें, तो सामान्य इस्तेमाल में यह दिन भर तक चल सकता है. 
एक बार चार्ज करने पर 9 घंटे तक सामान्य इस्तेमाल करने के बाद 30% तक बैटरी बची रहती है. एलजी जी2 और एक्सपीरिया जेड1 से तुलना करें तो नेक्सस 5 की बैटरी लाइफ थोड़ी कम है.

नेक्सस 5 के साथ जो सबसे बड़ा फायदा है, वो ये है कि ये फ्लैगशिप स्मार्टफोन्स एलजी जी2, सोनी एक्सपीरिया जेड1, गैलेक्सी एस4 और एचटीसी वन में से सबसे कम कीमत वाला है. 
ये स्मार्टफ़ोन आपके पैसों की पूरी कीमत वसूल कराता है और गूगल का पूरा अनुभव देता है. अगर ये आपकी प्राथमिकता नहीं है तो नेक्सस 5 आपको निराश कर सकता है. 
इसमें ना तो बहुत अच्छा कैमरा है, और ना ही बहुत अच्छी बैटरी लाइफ और सर्वोत्तम डिस्प्ले है. 
इसकी खासियत है - कम कीमत, अच्छा परफॉरमेंस और सर्वोत्तम ऑपरेटिंग सिस्टम. 
प्योर गूगल होने के कारण सॉफ्टवेयर से सम्बंधित किसी तरह की परेशानी आपको नहीं होगी और आप एंड्रायड का बेहतरीन लाभ ले सकते हैं.

कुल मिलाकर अगर आप अच्छी बनावट और स्पेसिफिकेशन वाला स्मार्टफ़ोन चाहते हैं जो एप्स को अच्छी तरह से चला सके, तो नेक्सस 5 स्मार्टफ़ोन आपके लिए है. 
लेकिन अगर आप एक अच्छे कैमरे के साथ एक स्टाइलिश स्मार्टफ़ोन चाहते हैं, तो आपको अन्य उपलब्ध विकल्पों पर विचार करना चाहिए. 

##			##3
वास्तव में यह एक्सपीरिया जेड के आकार और एक्सपीरिया जेड अल्ट्रा के पॉवर का संयोजन है. 
सरल शब्दों में एक्सपीरिया जेड की अगली पीढ़ी का ये फ़ोन एक्सपीरिया जेड1, इस समय भारत में उपलब्ध सबसे शक्तिशाली स्मार्टफ़ोन है. 
इसमें भी वही डिज़ाइन और वाटर और डस्ट रेसिस्टेंस क्षमता है जो एक्सपीरिया जेड में है, लेकिन जेड1 का डिस्प्ले, बैटरी लाइफ और कैमरा और भी बेहतर है. 
एक्सपीरिया जेड1 के साथ सोनी ने अपने प्रतियोगियों को संकेत दे दिया है कि वो फ्लैगशिप स्मार्टफ़ोन के मामले में अब पीछे नहीं रहेगा. 
वास्तव में स्पेसिफिकेशन के मामले में यह क्वालकॉम स्नैपड्रैगन 800 प्रोसेसर के साथ अपने प्रतियोगियों में सबसे आगे निकल गया है, यहाँ तक कि एचटीसी से भी आगे. 
साथ ही साथ कीमत के मामले में भी यह काफी आगे है.
 
बनावट और डिज़ाइन

एक्सपीरिया जेड1 में एक्सपीरिया जेड की डिज़ाइन थीम को अपनाया गया है. 
इसमें भी स्लैब डिज़ाइन के साथ पीछे ग्लास दिया गया है. 
वाटर और डस्ट रेसिस्टेंट होने के लिए इसमें भी एक्सपीरिया जेड की तरह ही पोर्ट और स्लॉट पर फ्लैप कवर दिए गए हैं. 
9एमएम मोटाई के साथ ये अब भी काफी स्लिम है, लेकिन ग्लास और मेटल फ्रेम के कारण वज़न 170 ग्राम हो गया है.

इसमें बायीं तरफ डॉक कनेक्टर के साथ मेमोरी कार्ड और माइक्रो यूएसबी पोर्ट के लिए कवर लगे हुए स्लॉट हैं. 
दाहिनी तरफ सिम कार्ड स्लॉट के साथ वॉल्यूम रॉकर, शटर बटन और पॉवर बटन हैं. 
इसका 3.5एमएम हैडफ़ोन जैक भी अन्दर से वाटरप्रूफ है. 
एक्सपीरिया जेड1 में पीछे ग्लास लगे होने के कारण इसकी प्रकृति फिसलन वाली है, इसलिए इस्तेमाल करते समय इसे आपको अपने हाथों में मजबूती से पकड़ने की ज़रूरत होगी. 
एक्सपीरिया जेड1, एक्सपीरिया जेड से थोड़ा बड़ा है, इसका कारण है कि सोनी ने इसमें बड़ी बैटरी और बेहतर कैमरा हार्डवेयर डाले हैं.
 
डिस्प्ले

एक्सपीरिया जेड उन सबसे पहले फोन्स में था जिनमें फुल एचडी डिस्प्ले था, एक्सपीरिया जेड1 में भी यही डिस्प्ले है. 
ट्राईल्यूमिनस टेक्नोलॉजी का डिस्प्ले होने के कारण इस पर मूवी देखने में काफी अच्छा अनुभव होता है, क्योंकि रंग बहुत उभर कर आते हैं और स्पष्टता भी काफी अच्छी रहती है. 
इस पर टेक्स्ट भी काफी बेहतर दिखाई देते हैं, जो बहुत अच्छी बात है. इसमें लगा एक्स-रियलिटी इंजन कलर और शार्पनेस को बढ़ा देता है. 
लेकिन स्क्रीन के ऊपर लगा रिफ्लेक्टिव ग्लास देखने में कुछ दिक्कतें पैदा करता है.  
 
एक्सपीरिया जेड1 में उपलब्ध क्वालकॉम स्नैपड्रैगन 800 प्रोसेसर और 2जीबी रैम के साथ सोनी ने अब पावरफुल स्पेसिफिकेशन पर ध्यान देना शुरू कर दिया है. 
एक्सपीरिया जेड अल्ट्रा में भी यही स्पेसिफिकेशन है, और इसीलिये यह बेंचमार्क टेस्ट स्कोर में एचटीसी वन और गैलेक्सी एस4 से आसानी से आगे रहता है. 

शानदार स्पेसिफिकेशन का प्रभाव इसे इस्तेमाल करने में भी साफ़ दिखाई देता है. 
एप्स तेज़ी से खुलते हैं और बैकग्राउंड लोड का इस पर कोई प्रभाव नहीं पड़ता है. 
खास बात ये है कि एक्सपीरिया जेड1 कभी भी धीमा नहीं पड़ता है, जबकि एचटीसी वन भी कुछ अवसरों पर धीमा पड़ जाता है और उसे रीस्टार्ट करने की ज़रूरत पड़ती है. एक शक्तिशाली फ़ोन में गर्म होने की समस्या एक सामान्य बात है. कैमरे से 10-12 शॉट लेने पर या वेब ब्राउज़र को 5 मिनट तक इस्तेमाल करने पर इसका पिछला हिस्सा काफी गर्म हो जाता है, जो थोड़ा असुविधाजनक मालूम पड़ता है. हलांकि एक्सपीरिया जेड अल्ट्रा इसी तरह के इस्तेमाल में इतना गर्म नहीं होता.

काफी बड़ी 3000एमएएच की बैटरी होने के कारण इसकी बैटरी लाइफ बहुत ज्यादा है. 
स्टैमिना मोड़ में फुल चार्ज रहने पर सभी सामान्य काम करने पर बैटरी सुबह 8 बजे से अगले दिन 3:30 बजे दोपहर तक चलती है, जो कि काफी अच्छा परफॉरमेंस है.
 
एक्सपीरिया जेड1 के कैमरे में बहुत सी विशेषताएं दी गई हैं. फोटोग्राफी के लिए इसमें बहुत सारे ऑटो मोड के साथ मैन्युअल मोड भी दिया गया है. 
मैन्युअल मोड होने के कारण अच्छा फोटो खींचने में काफी सहूलियत हो जाती है. 
ऑटो मोड में सुपीरियर ऑटो मोड इसमें एक अच्छा विकल्प है, लेकिन समस्या ये है कि ये तस्वीर को 16:9 आस्पेक्ट रेशियो में लॉक कर देता है और अधिकतम रेजोल्यूशन 8 मेगापिक्सेल तक सीमित कर देता है. 20 मेगापिक्सेल रेजोल्यूशन पाने का एक ही तरीका है कि कैमरे को मैन्युअल मोड में कर दिया जाये, जो बहुत से इस्तेमाल करने वालों के लिए आसान नहीं होगा.

मैन्युअल मोड में भी कुछ कन्फ्यूजन है, इसमें आप अपर्चर या शटर स्पीड को सेट नहीं कर सकते. 
आप सिर्फ व्हाइट बैलेंस, एक्सपोज़र और आईएसओ ही बदल सकते हैं. 
एक्सपीरिया जेड1 में सुपीरियर ऑटो मोड में 8 मेगापिक्सेल में लिए गए चित्र में 20 मेगापिक्सेल वाले चित्र की तुलना में स्पष्टता और क्वालिटी का आभाव साफ़ दिखाई देता है. 
लेकिन कुल मिलाकर इसका कैमरा दूसरे स्मार्टफोन्स की तुलना में काफी बेहतर है, और इससे खींचे गए फोटो बहुत सी परिस्थतियों में काफी अच्छे हैं.
 
निश्चित रूप से किसी स्मार्टफ़ोन पर इतना सारा पैसा खर्च करना एक आसान निर्णय नहीं है. 
ऐसा निर्णय बहुत सोच-समझ कर लेने की ज़रूरत है. अगर आपका बज़ट इसकी कीमत के बराबर है, तो एक्सपीरिया जेड1 एक समझदारी भरा चुनाव है. 
आप एचटीसी वन और गैलेक्सी एस4 पर भी विचार कर सकते हैं, लेकिन अगर आपको तेज़ परफॉरमेंस चाहिए, तो एक्सपीरिया जेड1 सबसे आकर्षक विकल्प है. 
बड़े स्क्रीन के कारण इसे एक हाथ से इस्तेमाल करने में थोड़ी दिक्कत ज़रूर होती है. 
लेकिन हमें ख़ुशी इस बात की है कि इसका बेहतर डिस्प्ले एक अच्छा अनुभव देता है और इसमें कैमरा भी काफी अच्छा है.

##				##4

स्मार्टफोन्स के बीच एक दूसरे से बेहतर होने की जंग ज़ारी है. अभी एचटीसी ने अपना ख़ूबसूरत हैंडसेट एचटीसी वन पेश ही किया था, सैमसंग ने गैलेक्सी एस4 के साथ इसका जवाब दे दिया. हलांकि एचटीसी के एल्यूमीनियम यूनीबॉडी डिज़ाइन की जगह सैमसंग ने गैलेक्सी एस4 को प्लास्टिक बॉडी में पेश किया है. लेकिन सैमसंग ने इसकी भरपाई के लिए इस स्मार्टफ़ोन में बहुत सारे फीचर्स दिए हैं, जो आपके डेली यूज़ में आ भी सकते हैं और नहीं भी. इसके परफॉरमेंस में कोई संदेह नहीं है और इसका डिस्प्ले, बहुत अच्छे डिस्प्ले में से एक है. बाहर से यह गैलेक्सी एस3 की तरह ही दिखता है, लेकिन अन्दर से यह पूरी तरह अपग्रेडेड है.
 
बनावट और डिज़ाइन

सबसे पहले यह बताना ज़रूरी है कि गैलेक्सी एस4, गैलेक्सी एस3 की तुलना में पतला और हल्का है, जबकि इसका डिस्प्ले बड़ा है और यह ज्यादा शक्तिशाली है. ऐसा इसके दाहिने और बाएं किनारे को कम करके संभव हो पाया है. हालाँकि एचटीसी वन की तरह इसमें किनारों तक पूरी तरह से स्क्रीन नहीं है, लेकिन पतले किनारे फ़ोन को एक साफ़-सुथरा और मॉडर्न लुक देते हैं. डिस्प्ले के नीचे दो टच सेंसिटिव बटन और फिजिकल बटन हैं, जो कि होम, टास्क मेनेजर और वॉयस असिस्टेंट के लिए हैं. दाहिनी तरफ पॉवर बटन है, जबकि बायीं तरफ वॉल्यूम रॉकर है. चार्जिंग पोर्ट नीचे है और 3.5एमएम हेडफ़ोन जैक ऊपर दिया गया है.

गैलेक्सी एस4 के पीछे का हिस्सा गहरे रंग के फिनिश में है, जिसे सैमसंग ने ब्लैक मिस्ट कहा है. 
इसमें रियर कैमरा ऊपर की तरफ है, लेकिन यह इसके चेसिस के लेवल में नहीं है, और इसलिए इसमें थोड़ी असावधानी से स्क्रैच लगने की सम्भावना है. 
सैमसंग के अनुसार गैलेक्सी एस4 में इस्तेमाल प्लास्टिक, गैलेक्सी एस3 में इस्तेमाल प्लास्टिक की तुलना में ज्यादा मज़बूत है. इसकी डिज़ाइन यूनीबॉडी नहीं है. 
हालाँकि कुछ लोग इसकी आलोचना कर सकते है लेकिन इस डिज़ाइन के कुछ फायदे भी हैं. 
इसका सबसे बड़ा फायदा तो ये है की आप बैटरी पैक तक पहुंच सकते हैं, और बैटरी ख़राब होने पर बैटरी बदलने के लिए आपको इसे सर्विस सेंटर में हफ्ते भर तक के लिए छोड़ना नहीं पड़ता. 
गैलेक्सी एस4 हाथ में बहुत हल्का महसूस होता है, एचटीसी वन से भी यह हल्का महसूस होता है.

हलांकि गैलेक्सी एस4, एचटीसी वन की तुलना में पतला और हल्का है, लेकिन एस4 के हाथ से फिसलने का खतरा बना रहता है. 
इसका कारण ये है कि इसके पीछे का हिस्सा फिसलन वाला है, इसलिए इसे हाथ में लेकर इस्तेमाल करते समय आपको थोडा सावधान रहना होगा.
 
गैलेक्सी एस4 और एचटीसी वन में बहुत अलग तरह के हार्डवेयर इस्तेमाल हुए हैं, और तुलनात्मक रूप से देखा जाये तो गैलेक्सी एस4 इस मामले में ज्यादा शक्तिशाली दिखाई पड़ता है. 
लेकिन हम इसे तब तक नहीं मान सकते, जब तक कि बेंचमार्क टेस्ट से यह साबित नहीं हो जाता.

सिस्टम परफॉरमेंस बेंचमार्क टेस्ट से इस बात का पता चलता है की कौन सा फ़ोन ज्यादा पॉवरफुल है. 
हमारे क्वाड्रेंट बेंचमार्क टेस्ट के स्कोर में हलांकि अंतर ज्यादा नहीं है, लेकिन इसमें सैमसंग गैलेक्सी एस4 निश्चित रूप से आगे है. 
एनटूटू बेंचमार्क टेस्ट में भी गैलेक्सी एस4 आगे रहता है. स्मार्टबेंच 2012 काफी हद तक यह सुनिश्चित कर देता है कि गैलेक्सी एस4 सिस्टम परफॉरमेंस में साफ़ तौर पर आगे है. 
इसमें ज्यादा आश्चर्य नहीं है, क्योंकि सैमसंग को इस बात का काफी भरोसा था कि इसका ऑक्टा कोर एक्सीनस प्रोसेसर काफी शक्तिशाली है. और यह बात टेस्ट से साबित होती है.

अब हम इनके गेमिंग परफॉरमेंस को टेस्ट करते हैं. गैलेक्सी एस4 में पॉवरवीआर एसजीएक्स 544एमपी3 ग्राफ़िक्स चिप है, जबकि एचटीसी वन में शक्तिशाली एड्रीनो 320 ग्राफ़िक्स दिया गया है. 
दो 3डी मार्क टेस्ट में गैलेक्सी एस4 थोड़े अंतर के साथ एचटीसी वन से आगे रहता है. जीएफएक्सबेंच टेस्ट में भी गैलेक्सी एस4 बिना किसी संदेह के बेहतर परफ़ॉर्मर साबित होता है. 
कुल मिलाकर सारे बेंचमार्क टेस्ट में गैलेक्सी एस4 का परफॉरमेंस, एचटीसी वन से बेहतर रहता है.

वास्तविक इस्तेमाल की बात करें तो दोनों स्मार्टफोन्स में कुछ खूबियाँ भी नज़र आती हैं, तो कुछ कमियाँ भी. 
वास्तविक इस्तेमाल में दोनों एक दूसरे के काफी करीब रहते हैं और दोनों में अंतर कर पाना मुश्किल है. 
एप्स खुलने में लगा समय, यूजर इंटरफ़ेस का स्मूदनेस, एप्लीकेशन लोड को संभालने की क्षमता, दोनों में एक जैसी है. 
जबकि दोनों में अलग-अलग तरह के क्वाड कोर और ऑक्टा कोर प्रोसेसर प्रयोग किये गए हैं, लेकिन वास्तविक इस्तेमाल की परिस्थितियों में ऑक्टा कोर प्रोसेसर का तुलनात्मक रूप से कोई ज्यादा परफॉरमेंस नहीं दिखाई देता. दोनों स्मार्टफोन्स में से ना तो कोई दूसरे से कम साबित होता है, और ना ही बेहतर. इस प्रकार हम कह सकते हैं कि बेंचमार्क टेस्ट आंकड़ों के लिहाज़ से तो ठीक हैं, लेकिन खरीदारी के निर्णय के लिए सिर्फ उन्हें ही ध्यान में रखना सही नहीं है.
 
एचटीसी वन में ब्लिंकफीड यूजर इंटरफ़ेस हैं, जबकि गैलेक्सी एस4 में टचविज यूजर इंटरफ़ेस है. 
गैलेक्सी एस4 में टचविज के इस वर्ज़न की गैलेक्सी एस3 से काफी समानता है, इसलिए यह एस3 के उन यूजर्स के लिए काफी अच्छा है, जो गैलेक्सी एस4 से उसे अपग्रेड कर रहे हैं. 
गैलेक्सी एस4 का टचविज यूजर इंटरफ़ेस एंड्रायड के परंपरागत शैली का है, जबकि एचटीसी वन का इंटरफ़ेस ब्लिंकफीड काफी अलग तरह का है. 
दोनों काफी फ्लेक्सिबल हैं और अच्छी उपयोगिता वाले हैं.  

गैलेक्सी एस4 में फुल एचडी रेजोल्यूशन के साथ 5-इंच का डिस्प्ले है. यह एचटीसी वन और सोनी एक्सपीरिया जेड की श्रेणी का है. 
इसमें सुपर एमोलेड डिस्प्ले है, जो एचटीसी वन के एस-एलसीडी डिस्प्ले से कुछ मामलों में बेहतर है, जिसमे बैटरी की कम खपत शामिल है. 
हमें गैलेक्सी एस4 के डिस्प्ले में टेक्स्ट की क्रिस्पनेस और पढ़ने में आराम की खासियत बहुत अच्छी लगी. 
वेब ब्राउज़िंग करते समय अक्सर आपको टेक्स्ट को ज़ूम करने की ज़रूरत नहीं पड़ती, क्योंकि इस डिस्प्ले में छोटे फॉन्ट्स में भी टेक्स्ट स्पष्ट दिखाई देते हैं. 
दोनों स्मार्टफोन्स के डिस्प्ले 400 से ज्यादा पीपीआई वाले हैं, इसलिए इनमें अंतर कर पाना मुश्किल होगा.

गैलेक्सी एस4 के सुपर एमोलेड डिस्प्ले की कलर रिचनेस ज्यादा है. कुछ लोग कहते हैं कि ज्यादा गहरे रंग नेचुरल नहीं होते, लेकिन ज्यादातर खरीदार अधिक गहरे रंग से आकर्षित होते हैं. 
लेकिन एचटीसी वन में सफ़ेद रंग पैदा करने की क्षमता अधिक है, जिसके कारण इसमें सभी रंग अच्छे दिखाई देते हैं. 
गैलेक्सी एस4 का डिस्प्ले थोड़ा सा नीलापन लिए हुए है, और ऐसा तब ज्यादा दिखाई पड़ता है, जब आप सफ़ेद बैकग्राउंड में कुछ पढ़ रहे हों. 
हलांकि इसमें रंग को समायोजित करने के लिए टूल दिया गया है, लेकिन फिर भी सफ़ेद और कुछ अन्य रंग एचटीसी वन पर ही ज्यादा बेहतर लगते हैं.

देखने के एंगल के मामले में गैलेक्सी एस4 थोड़ा बेहतर है. 
लेकिन बाहर रोशनी में एचटीसी वन पर ज्यादा अच्छा दिखाई देता है. 
इसका पहला कारण ये है कि गैलेक्सी एस4 का डिस्प्ले थोड़ा सा रिफ्लेक्टिव है, और दूसरा कारण ये है कि एचटीसी वन का डिस्प्ले गैलेक्सी एस4 के डिस्प्ले से थोडा ज्यादा ब्राइट है. 
कुल मिलाकर दोनों का डिस्प्ले काफी हद तक एक समान स्तर का है. 
गैलेक्सी एस4 का 5-इंच का डिस्प्ले इस्तेमाल के लिए थोड़ा ज्यादा ज़गह देता है, तो दूसरी तरफ एचटीसी वन में रंग थोडा ज्यादा नेचुरल लगता है.

गैलेक्सी एस4 का ऑन-स्क्रीन कीबोर्ड काफी निराशाजनक है. 
इसमें की-स्पेसिंग काफी ज्यादा है, जबकि उपलब्ध जगह का और बेहतर ढंग से उपयोग किया जा सकता था. 
की-स्पेसिंग ज्यादा होने से की छोटे हो जाते हैं, और इससे उन्हें इस्तेमाल करना आरामदेह नहीं रहता. इस कीबोर्ड से अभ्यस्त होने में काफी समय लगता है. 
इसके विपरीत एचटीसी वन में की के बीच में कोई स्पेस नहीं दिया गया है, और हर की पर्याप्त बड़ा है, जिससे टाइप करने में काफी आराम रहता है.
 

दोनों स्मार्टफोन्स की कॉल क्वालिटी एक समान है. 
हलांकि गैलेक्सी एस4 में, आईफ़ोन 5 और एचटीसी वन की तुलना में सिग्नल की मात्रा कुछ ज्यादा है. 
ईयरपीस की बात करें तो आईफ़ोन 5 और एचटीसी वन के ईयरपीस बेहतर हैं. 
गैलेक्सी एस4 के ईयरपीस में काफी मात्रा में वातावरण का शोर शामिल रहता है. 
साथ ही ज्यादा वॉल्यूम करने पर इसका आवाज़ थोड़ा सा कर्कश हो जाता है.
 
इसकी 2600एमएएच की बैटरी बहुत अच्छा काम करती है. 
एक बार चार्ज करने पर सारे काम करते हुए यह पूरे दिन आराम से चल जाती है. 
ब्राइटनेस लेवल को कम रख कर सामान्य इस्तेमाल में यह एक दिन से ज्यादा भी चल जाती है. 
कुल मिलाकर बैटरी का परफॉरमेंस अच्छा है.
 
मल्टी-विंडो: यह एक बहुत ही अच्छा मल्टीटास्किंग फीचर है. 
इसमें आप एक ही स्क्रीन में दो विंडो खोल सकते हैं और उन्हें अपनी ज़रूरत के हिसाब से घटा-बढ़ा सकते हैं. 
इसमें और ज्यादा एप्स जोड़े गए हैं, जो काफी अच्छा है.
स्मार्ट स्टे: अगर आपको वीडियो देखते समय किसी काम से कुछ देर के किये जाना हो, तो यह फीचर वीडियो को तब तक के लिए पॉज में रखता है. 
यह हर बार बहुत अच्छी तरह से काम करता है. यह फीचर काफी उपयोगी है, जिसे आप इस्तेमाल करते हुए महसूस करेंगे.
एयर व्यू: इस फीचर के अंतर्गत आप अपनी उंगली को बिना स्क्रीन को छुए हुए इसके ऊपर रखिये, और उस आइटम का सारांश आपके सामने एक पॉप-अप की तरह खुल जाता है, और आपके उंगली हटाने पर यह गायब हो जाता है. अगर आपको बहुत सारे मेल या मैसेज में से किसी एक को छांटना हो, तो यह फीचर बहुत उपयोगी साबित होता है. यह बहुत ही अच्छा फीचर है, और हम सोचते हैं कि ये सभी स्मार्टफोन्स में होना चाहिए.
सैमसंग हब: सैमसंग ने सभी अलग-अलग हब को एक ही हब में समायोजित कर दिया है. 
यह एक अच्छा आईडिया है और इससे इन तक पहुंचने में आसानी हो जाती है. इनकी उपयोगिता काफी हद तक वैसी ही बनी रहती है.

सैमसंग गैलेक्सी एस4 में 13 मेगापिक्सेल का कैमरा है, जबकि एचटीसी वन में अल्ट्रापिक्सेल टेक्नोलॉजी के साथ 4 मेगापिक्सेल का कैमरा है. 
अच्छी रोशनी में गैलेक्सी एस4 के कैमरे से एचटीसी वन की तुलना में काफी अच्छे फोटो आते हैं. 
एस4 से लिए गए फोटो में रंग बहुत गहरे हैं और इमेज काफी स्पष्ट है. 
जबकि एचटीसी वन से लिए गए इमेज काफी सॉफ्ट हैं और उनका कंट्रास्ट भी बहुत अच्छा नहीं है. 
लेकिन कम रोशनी में एचटीसी वन, गैलेक्सी एस4 की तुलना में काफी बेहतर परफॉर्म करता है. 
कम रोशनी में एचटीसी वन के कैमरे से लिए गए फोटो काफी ब्राइट और साफ़-सुथरे हैं, जो गैलेक्सी एस4 की तुलना में काफी बेहतर है. 
एचटीसी वन में अल्ट्रापिक्सेल टेक्नोलॉजी होने के कारण सिर्फ 4 मेगापिक्सेल होने के बावजूद भी इसके कैमरे का परफॉरमेंस उत्कृष्ट है.
 
दोनों स्मार्टफोन्स का परफॉरमेंस बहुत अच्छा है और मुकाबले में दोनों ही एक-दूसरे के बहुत करीब हैं. 
सैमसंग गैलेक्सी एस4 में पूरी तरह से प्लास्टिक का इस्तेमाल हुआ है. एचटीसी वन बहुत खूबसूरत है और इसे बनाने में एल्यूमीनियम का इस्तेमाल किया गया है. 
लेकिन ध्यान देने की बात ये है कि गैलेक्सी एस3 में प्लास्टिक फिनिश होने के बावजूद यह सबसे ज्यादा बिकने वाले स्मार्टफोन्स में से था. 
इन दोनों में से किसी एक को खरीदने का निर्णय इस बात पर निर्भर करेगा कि आप किसे ज्यादा पसंद करते हैं. अगर आप अपग्रेड करना चाहते हैं, तो खरीदने का निर्णय इस बात पर भी निर्भर कर सकता है कि आप किस स्मार्टफ़ोन से परिचित हैं. दोनों स्मार्टफोन्स काफी अच्छे हैं, इसलिए आप अपनी व्यक्तिगत पसंद के अनुसार इनमें से किसी एक का चुनाव कर सकते हैं.


##				##5

एचटीसी वन एक ऐसा हाई-एंड स्मार्टफ़ोन है जो लगभग सबकुछ ठीक ढंग से कर सकता है. दो बातों में यह थोड़ा पीछे रहता है, वो हैं इसके कैमरे से लिए गए फोटो का कुछ हल्का होना और इंटरफ़ेस में सीमित कस्टमाइजेशन का विकल्प होना. इसकी कीमत 42,900 रूपये है जो सैमसंग गैलेक्सी एस4 की कीमत के आसपास है. काफी सालों से ताईवानी फ़ोन निर्माता एचटीसी बहुत अच्छी क्वालिटी के स्मार्टफोन्स बना रहा है. इस बार हमारे सामने एचटीसी वन है, जो अपने क्लास और क्वालिटी के साथ-साथ हमें अपने परफॉरमेंस और फीचर्स से भी काफी प्रभावित करता है.
 
फीचर्स

फ्लैगशिप स्मार्टफ़ोन होने के कारण एचटीसी ने इसमें वो सब कुछ दिया है जिनके बारे में आप सोच सकते हैं. 
इसमें 1920 x 1080 पिक्सेल रेजोल्यूशन का 4.7-इंच डिस्प्ले है जो 469 पीपीआई का पिक्सेल डेंसिटी देता है, जो आईफ़ोन 5 (326 पीपीआई) और सैमसंग गैलेक्सी एस4 (441 पीपीआई) से ज्यादा है. इसका डिस्प्ले सुपर एलसीडी 3 की क्वालिटी का है, जो इस वर्ग में उपलब्ध अन्य स्मार्टफोन्स के समान है.

एचटीसी वन में 1.7गीगाहर्ट्ज़ क्वालकॉम स्नैपड्रैगन 600 क्वाड कोर प्रोसेसर के साथ 2जीबी रैम और एड्रीनो 320 ग्राफ़िक्स है. 
एचटीसी वन में माइक्रोएसडी कार्ड तो नहीं है, पर इसमें 32जीबी इंटरनल स्टोरेज है, जो आपकी सभी ज़रूरतों के लिए पर्याप्त है. 
इसमें 3जी, वाई-फाई, डीएलएनए और ब्लूटूथ 4.0 है. इसमें 4 मेगापिक्सेल का कैमरा है, लेकिन इसकी कम संख्या से खुद को निराश मत कीजिये. एचटीसी के अनुसार यह ‘अल्ट्रापिक्सेल’ है और इसके हर एक पिक्सेल में ज्यादा विजुअल इनफार्मेशन है, इसलिए दूसरे ज्यादा मेगापिक्सेल वाले कैमरों की तुलना में भी इसकी फोटो काफी अच्छी आती है.

इसमें एंड्रायड 4.1.2 जेली बीन ऑपरेटिंग सिस्टम है जिसे आप बाद में 4.2.2 से अपग्रेड कर सकते हैं. 
इसका परिणाम ये होता है कि सारे एप्स इस पर बिना किसी मुश्किल के चलते हैं. 
 
एचटीसी वन एक बहुत ही अच्छा दिखाई देने वाला फ़ोन है. 
लुक्स के मामले में इसे  शायद ही कोई अन्य स्मार्टफ़ोन टक्कर दे सके. 
अच्छे लुक्स के साथ-साथ इसकी बनावट भी काफी मज़बूत है. 
एचटीसी वन की बॉडी में ग्लास और एल्यूमिनियम का प्रयोग किया गया है, जो काफी सॉलिड है. 
इसका वज़न 143 ग्राम है और इसकी मोटाई 9.3एमएम है, जो कि आईफ़ोन 5 और गैलेक्सी एस4 की तुलना में ज्यादा है, लेकिन इससे किसी तरह की मुश्किल सामने नहीं आती.

एचटीसी वन का डिस्प्ले बहुत संतुलित है, और यह शार्प और कलरफुल है. इसमें कलर ज्यादा सैचुरेटेड नहीं हैं और काफी नेचुरल दिखाई देते हैं. 
इसमें टेक्स्ट बहुत अच्छी तरह दिखाई देते हैं, और वीडियो बहुत साफ़ और कलरफुल रहते हैं. 
बाहर रोशनी में भी इसके डिस्प्ले के ब्राइटनेस लेवल को थोड़ा सा बढ़ा देने पर बहुत अच्छी तरह से दिखाई देता है. 
कुल मिलाकर हम निश्चित रूप से यह कह सकते हैं कि इसका 4.7-इंच डिस्प्ले अब तक के देखे गए सर्वश्रेष्ठ स्मार्टफ़ोन डिस्प्ले में से एक है.
 
ब्लिंकफीड यहाँ है

अगर आप डिफ़ॉल्ट एंड्रायड यूजर इंटरफ़ेस के फैन हैं, तो एचटीसी वन आपके लिए नहीं है. 
एचटीसी ने इसके इंटरफ़ेस को पूरी तरह से अपने सेंस यूआई 5.0 से बदल दिया है. 
इसमें कोई संदेह नहीं कि सेंस यूआई खूबसूरत है, और इसका टच रिस्पोंस भी काफी अच्छा है. 
एचटीसी वन में खास बात इसका ब्लिंकफीड फीचर है, जो सोशल मीडिया फीड और न्यूज़ वेबसाइट फीड को ब्राउज करना बहुत आकर्षक बना देता है. 
आप ब्लिंकफीड को सारे फीड या कुछ खास फीड दिखाने के लिए कस्टमाइज कर सकते हैं.

जबकि ब्लिंकफीड एक बहुत अच्छा फीचर समझ में आता है, इसमें कुछ कमियाँ भी हैं. 
सबसे बड़ी कमी ये है कि इसे आप कभी हटा नहीं सकते, यह हमेशा आपके एक होमस्क्रीन पर रहता है. 
आप डिफ़ॉल्ट के रूप में एक अलग होमस्क्रीन का चुनाव कर सकते हैं, लेकिन आप ब्लिंकफीड को हटा नहीं सकते जैसा कि आप अन्य विजेट्स के साथ कर सकते हैं. 
इसका मतलब ये है कि अगर आप ब्लिंकफीड स्क्रीन को स्क्रॉल करते हैं, तो यह हमेशा अपने आप अपडेट कर लेगा. ब्लिंकफीड का यह नेचर, एंड्रायड के कस्टमाइज़ेबल नेचर से भिन्न है. 
अगर आप ब्लिंकफीड को बहुत ज्यादा पसंद करने वाले नहीं हैं, तो आप इसे किसी एक होमस्क्रीन से ना हटाये जा सकने के कारण महसूस करेंगे कि कस्टमाइज़ेशन सीमित हो गया है.

एचटीसी वन का टच रिस्पोंस भी काफी शानदार है और बहुत से एप्स एक साथ चलाने पर भी हमने इसमें किसी तरह का धीमापन महसूस नहीं किया. 
बेहतरीन डिस्प्ले के कारण इस पर ब्राउज़िंग करना एक बहुत अच्छा अनुभव है. 
पेज लोड होने का टाइम बहुत कम है और ज़ूम करना और एक पेज से दूसरे पर जाना काफी सरल है.

बेंचमार्क की अगर बात करें तो एचटीसी वन अब तक टेस्ट किये गये सबसे तेज़ एंड्रायड स्मार्टफ़ोन्स में से एक साबित होता है. 
इसका स्कोर अब तक टेस्ट किये गए बहुत सारे स्मार्टफोन्स के स्कोर से आगे निकल जाता है. 
इसकी कॉल क्वालिटी भी काफी अच्छी है. 
इसकी बैटरी लाइफ बहुत अच्छी है और यह अन्य फ्लैगशिप स्मार्टफोन्स में उपलब्ध बैटरी के स्तर का है. 
एक बार चार्ज करने पर यह बहुत आसानी से एक दिन से ज्यादा चल जाता है.
 
एचटीसी वन में अल्ट्रापिक्सेल टेक्नोलॉजी है, जिसके कारण कम रोशनी में भी अच्छी फोटो आती है. 
यह फीचर उनके लिए काफी मददगार है जिन्हें कम रोशनी में ज्यादा फोटो लेने होते हैं. 
इसके फोटो में कलर काफी वास्तविक हैं और ये ज़रूरत से ज्यादा सैचुरेटेड नहीं हैं. 
लेकिन ज्यादा वास्तविक कलर होने के कारण इसके फोटो कुछ हल्के नज़र आते हैं, और जो लोग ज्यादा कलर चाहते हैं, उनके लिए यह एक समस्या हो सकती है. 
हालाँकि वे इसमें दिए हुए एन्हांसमेंट फीचर से कलर लेवल को बढ़ा कर इस समस्या को दूर कर सकते हैं.

एचटीसी वन की वीडियो रिकॉर्ड करने की क्षमता भी काफी अच्छी है. यह स्मार्टफ़ोन 1080पी फुल एचडी वीडियो 30 फ्रेम प्रति सेकंड की दर से रिकॉर्ड कर सकता है. 
प्लेबैक करने पर इससे रिकॉर्ड किये गए वीडियो काफी अच्छे दिखाई देते हैं. 
रिकॉर्ड किये गए वीडियो के आवाज़ की क्वालिटी भी काफी अच्छी है और ये बहुत स्पष्ट रूप से सुनाई देती है. 
एचटीसी वन में एक ‘जो’ फीचर दिया गया है, जिससे फोटो और छोटे वीडियो, दोनों एक साथ लिए जा सकते हैं. 
यह इस्तेमाल में आसान है और एक अच्छा फीचर है.
 
हर मामले में एचटीसी वन एक बहुत अच्छा स्मार्टफ़ोन है. 
यह सभी स्तर पर अच्छा स्कोर करता है और इसके शानदार फीचर्स इसे एक बहुत उच्चकोटि का स्मार्टफ़ोन बनाते हैं. 
बनावट और लुक्स के मामले में यह बेहतरीन है, और किसी अन्य स्मार्टफ़ोन में ऐसा मिल पाना बहुत मुश्किल है. 
इसे बहुत अच्छी तरह से डिज़ाइन किया गया है. इसके डिस्प्ले और आवाज़ की क्वालिटी शानदार है. 
इसका परफॉरमेंस काफी तेज़ है और यह हर काम को करने के लिए सक्षम है. इसकी बैटरी लाइफ भी काफी संतोषजनक है. 
कुल मिलाकर यह एक बहुत अच्छा स्मार्टफ़ोन है, लेकिन इसकी कीमत कुछ ज्यादा लगती है. 
इसलिए इसके साथ आप सैमसंग गैलेक्सी एस4 को भी ध्यान में रख सकते हैं जिसकी क्वालिटी, फीचर्स और परफॉरमेंस काफी अच्छी है और जो हर मामले में एचटीसी वन के बेहद करीब है.

##			##6

इसमें कोई संदेह नहीं है की एलजी ने इसे एक बेहतरीन स्मार्टफ़ोन बनाया है. 
खूबियों में एलजी जी2 ना सिर्फ अपने फ्लैगशिप प्रतिद्वंदियों के बराबर है, बल्कि कुछ मामलों में यह उनसे बेहतर भी है. 
इसका डिस्प्ले अभी तक के सभी फ्लैगशिप स्मार्टफोन्स में सर्वोत्तम है. 
इसकी बैटरी लाइफ काफी अच्छी है और इसका कैमरा बहुत अच्छा परफॉरमेंस देता है. 
हमारी सलाह है कि एलजी जी2 एक काफी अच्छा स्मार्टफ़ोन है और इसे आप ज़रूर खरीदें. 
हमारा दावा है कि इस निर्णय के लिए आपको कभी अफ़सोस नहीं होगा.

इस स्मार्टफ़ोन के साथ एलजी ने वास्तव में हमें हैरान कर दिया. 
एलजी जी2 निश्चित रूप से फ्लैगशिप कहे जाने योग्य है. 
इसका खूबसूरत डिस्प्ले इसके प्रतिद्वंदियों को बहुत पीछे कर देता है. 
इसका बेहतरीन आकार अन्य सभी 5-इंच वाले स्मार्टफोन्स को सोचने के लिए मजबूर कर देता है. 
इसका शानदार कैमरा जो कम रोशनी में भी बेहतरीन परफॉरमेंस देता है. 
इसकी बड़ी बैटरी जो एक बार चार्ज करने पर आसानी से दो दिन तक चल जाती है. 
इसकी सिर्फ एक ही कमी है, और वो है इसका पॉवर और वॉल्यूम की का असामान्य जगह पर होना, लेकिन यह कोई ऐसी बात नहीं कि इसके आप अभ्यस्त ना हो सकें.
 
पहली नज़र में एलजी जी2 का डिज़ाइन काफी हद तक सैमसंग गैलेक्सी एस4 की तरह लगता है. 
एलजी ने डिज़ाइन के मामले में काफी सुधार किया है, क्योंकि जी2 में दाहिनी और बायीं तरफ कोई खाली जगह नहीं दिखाई देता है और स्क्रीन पूरी सतह पर फैली है. 
इसका आकार गैलेक्सी एस4 के लगभग बराबर है. 5.2-इंच स्क्रीन होने के बावजूद जी2, नेक्सस 4 से कोई ज्यादा बड़ा नहीं है और कम ज़गह घेरने के कारण यह सोनी एक्सपीरिया जेड1 के सामने एक उदाहरण पेश करता है. साथ ही सोनी के नए यूजर इंटरफ़ेस से सीख लेते हुए एलजी ने भी रिटर्न, होम और ऑप्शन्स के लिए स्क्रीन के नीचे अलग से टच सेंसिटिव की देने की बजाय अब इन्हें यूजर इंटरफ़ेस में ही शामिल कर लिया है.

एलजी जी2 में नए डिज़ाइन थीम के अंतर्गत वॉल्यूम रॉकर और पॉवर की को स्मार्टफ़ोन के पिछले हिस्से में दिया गया है, जो थोडा अजीब लगता है. 
यह परंपरागत डिज़ाइन से अलग है और इससे अभ्यस्त होने में थोडा वक्त लगता है. 
लेकिन एक बार इसकी आदत हो जाने के बाद फिर यह समस्या नहीं बनती. 
इस डिज़ाइन का फायदा ये है कि इससे फ़ोन के किनारे साफ़-सुथरे रहते हैं और एक तरफ सिर्फ सिम कार्ड स्लॉट है. 
माइक्रो यूएसबी चार्जिंग पोर्ट और हैंड्स फ्री स्पीकर्स नीचे की तरफ हैं.

हमारे पास जो एलजी जी2 रिव्यू के लिए आया वह सफ़ेद रंग का है. इस स्मार्टफ़ोन का पिछला हिस्सा फाइबरग्लास की तरह लगता है जो अच्छा दिखाई देता है. 
लेकिन इसकी कोई ज्यादा उपयोगिता नहीं है क्योंकि पिछला हिस्सा प्लेन होने के कारण यह कभी-कभी यह हाथ से फिसलने लगता है. 
इस फ़ोन का सफ़ेद रंग का फिनिश अच्छा दिखाई देता है. 
इस बात से थोड़ी निराशा ज़रूर होती है कि एलजी ने जी2 में पूरी तरह से प्लास्टिक का इस्तेमाल किया है, लेकिन यह अच्छे क्वालिटी का है.
 
डिस्प्ले

एलजी ने अपने इस 5.2-इंच आईपीएस डिस्प्ले वाले स्मार्टफ़ोन जी2 को इस आकार में पेश किया है जो ज़्यादातर 5-इंच वाले फोन्स के लिए सिर्फ एक सपना है. 
इतना ही नहीं, इसका डिस्प्ले किसी भी स्मार्टफ़ोन में उपलब्ध अब तक के सर्वोत्तम डिस्प्ले में से एक है. 
इसके 5.2-इंच स्क्रीन की पिक्सेल डेंसिटी 424पीपीआई है, जबकि गैलेक्सी एस4 के 5-इंच स्क्रीन की पिक्सेल डेंसिटी 441पीपीआई है. 
लेकिन दोनों में अंतर बिल्कुल मालूम नहीं पड़ता; बल्कि इसके उल्टे वास्तव में जी2 का डिस्प्ले ज्यादा क्रिस्प दिखाई देता है और इसमें रंग ज्यादा वास्तविक लगते हैं. 
इस बेहतरीन डिस्प्ले पर एचडी मीडिया बहुत अच्छे ढंग से चलता है. 
बहुत से स्मार्टफोन्स की तरह इसका भी स्क्रीन कुछ रिफ्लेक्टिव है, लेकिन इसके आईपीएस पैनल का देखने का एंगल काफी अच्छा है और साथ ही इसे बाहर रोशनी में भी देखा जा सकता है. 

इस समय उपलब्ध नवीनतम फ्लैगशिप स्मार्टफोन्स गैलेक्सीएस4, एचटीसी वन और एक्सपीरिया जेड1 से तुलना करें तो एलजी जी2 का डिस्प्ले हर मामले में अब तक का सर्वोत्तम है - चाहे क्रिस्पनेस की बात हो, या रंग, देखने के एंगल और या बाहर रोशनी में दिखाई देने की बात हो.
 
परफॉरमेंस

क्वालकॉम स्नैपड्रैगन 800 प्रोसेसर और एड्रीनो 330 ग्राफ़िक्स के साथ एलजी जी2 एक बेहद शक्तिशाली स्मार्टफ़ोन है. 
इसकी तुलना सोनी एक्सपीरिया जेड1 से की जा सकती है जिसमे भी यही प्रोसेसर है. 

बेंचमार्क्स से पहले अगर हम वास्तविक इस्तेमाल में इसके परफॉरमेंस की बात करें, तो अन्य स्नैपड्रैगन 800 और 2जीबी रैम वाले स्मार्टफोन्स की तरह जी2 का परफॉरमेंस भी बेहद शानदार है. 
एप्स बहुत तेज़ी से खुलते हैं, इंटरफ़ेस काफी स्मूद है और बैकग्राउंड में किसी भी तरह का लोड इस फ़ोन के परफॉरमेंस को धीमा नहीं कर पाता है. 
लेकिन स्नैपड्रैगन 800 वाले अन्य स्मार्टफोन्स की तरह एलजी जी2 भी लोड ज्यादा होने पर काफी गर्म हो जाता है. 
इस पर 10 मिनट तक गेम चलाइए और इसका बैक पैनल गर्म होकर कुछ असुविधाजनक हो जाता है.

कुल मिलाकर इस फ़ोन पर चाहे कितना भी लोड दें, यह सफलतापूर्वक उसे परफॉर्म करता है. 
हमे ऐसा कभी नहीं दिखा कि कोई भी लोड या गेम या कोई बेंचमार्क, स्नैपड्रैगन 800 प्रोसेसर के लिए मुश्किल साबित हुआ हो. 

एलजी जी2 का बड़ा 3000एमएएच बैटरी, इसमें प्रयुक्त शक्तिशाली प्रोसेसर के लिहाज़ से काफी अच्छा है. एक बार चार्ज करने पर यह लगभग दो दिन तक चल जाता है. 
यह बैटरी लाइफ लगातार 3जी के साथ मेल, फेसबुक और ट्विटर, वायस कॉल्स आदि, 20% ब्राइटनेस के साथ इस्तेमाल करने पर है, जो कि काफी अच्छा है. 
एक्सपीरिया ने बड़ी बैटरी के साथ हमें प्रभावित किया था, जी2 में भी वैसी ही बात है. 
बड़ी बैटरी निश्चित रूप से काफी सहायक सिद्ध होती है, स्मार्टफ़ोन निर्माताओं को इस तरफ अवश्य ध्यान देना चाहिए.    
 
एलजी जी2 में ऑप्टिकल इमेज स्टेबिलाइजेशन के साथ 13 मेगापिक्सेल का कैमरा है. 
अच्छी रोशनी में तो इसके कैमरे का परफॉरमेंस काफी अच्छा है ही, लेकिन इसकी सबसे खास बात इसका कम रोशनी में बेहतरीन परफॉरमेंस है. 
हलांकि कैमरा कम रोशनी में फोकस करने में थोडा समय लेता है. कुल मिलाकर इसका कैमरा काफी अच्छा है, खासकर कम रोशनी में इसका परफॉरमेंस ज़बरदस्त है, जिसकी कमी आप अक्सर स्मार्टफोन्स कैमरों में महसूस करते हैं.

##			##7

खूबीया

    एप्पल का आईफोन 6 – बड़े आकार में आकर्षक स्क्रीन के साथ
    अब तक का सबसे अच्छा स्मार्टफोन कैमरा
    बढ़िया परफॉर्मेंस
    स्पष्ट डिस्प्ले; ऑटो ब्राइटनेस बेहद अच्छा

खामिया

    बैटरी लाइफ पर काम करने की आवश्यकता है
    डिजाइन भी कुछ अलग या खास नहीं है
    बहुत अधिक चिकना होने के कारण बॉडी फिसलने वाली है

एप्पल के सभी डिवाइस में आकर्षक डिजाइन और बढिया परफॉर्मेंस इसकी खास विशेषताओं में माना जाता है। 
पर आईफोन 6 में यह खूबी नजर नहीं आती। 
हालांकि अपने बिग स्क्रीन के साथ अपने डिजाइन में बदलाव लाने की कोशिश इसने भरपूर की है लेकिन यह इतना भी खास नहीं है जिसे उपभोक्ताओं ने पहले देखा न हो। 
यद्यपि अब तक के सभी आईफोन में यह अभी भी सबसे अच्छा माना जा सकता है, इसमें कोई शक नहीं। बड़े स्क्रीन के साथ आईफोन के इस्तेमाल का शौक रखने वाले बेझिझक इसे खरीद सकते हैं।

कंपनी का दावा है कि इस न्यू आईफोन सिरीज में अब तक का सबसे बड़ा बदलाव किया है लेकिन यह बदलाव अभी भी एक बहस का मुद्दा बना हुआ है। 
क्या कंपनी का दावा उसके द्वारा ही खुद के लिए तय किए गए गुणवत्ता के मानकों पर पूरी तरह खरा उतरता है? 

6.1 एमएम के साथ यह अब तक का सबसे स्लिम आईफोन है। 
हालांकि इससे पहले आए 5एस की तुलना में यह आईफोन 6 कहीं कमतर नजर आती है। 
सबसे बड़ा स्क्रीन तो है लेकिन यूजर्स के कंफर्ट जोन से कहीं बाहर जाता मालूम पड़ता है। 
यद्यपि बनावट की गुणवत्ता अच्छी है। 

यूजर्स के लिए इसकी फिसलनदार बॉडी परेशानी का कारण बन सकती है और बिना बैक कवर के इसे यूज करना एक चुनौतीपूर्ण कार्य साबित हो सकता है।
आगे बढ़ते हैं, बात पीछे की तरफ कैमरे के फैलाव की करते हैं। 
हालांकि यह ज्यादा महत्वपूर्ण नहीं है लेकिन एंटीना के लिए दिया गया प्लास्टिक बैंड इसका लुक खराब करता है। 
कुल मिलाकर डिवाइस का लुक हालांकि 5एस से बेहतर है पर यह व्यक्तिगत पसंद की बात है।

आईफोन 6 भी वजन में बहुत हल्का है पर यहां बात आती है प्रतियोगी उत्पादों की। 
इससे पहले सैमसंग ने कभी भी एप्पल से बेहतर लुक या फीचर्स नहीं दिए होंगे, जबकि हाल ही में लांच हुआ सैमसंग गैलेक्सी अल्फा ने इस बार एप्प्ल को इसमें मात दे दी। 
अल्फा का वजन मात्र 3 ग्राम है जो आईफोन 6 से 14 ग्राम हल्का है।

आईफोन 6 का सबसे प्रमुख फीचर 4.7 इंच का इसका डिस्प्ले ही है। 
1334 x 750 पिक्सल रिजॉल्यूशन और 326 पीपीआई पिक्सल डेंसिटी के साथ इतने बड़े स्क्रीन पर भी कंटेट बिल्कुल साफ और स्पष्ट देखे जा सकते हैं। 

अच्छे परफॉर्मेंस और ब्रांड वैल्यू में एप्पल अब तक सबसे प्रमुख माना जाता रहा है। 
आईफोन 6 में भी परफॉर्मेंस की यह खूबी बरकरार है। 
ए7 प्रोसेसर की बजाय पहली बार प्रयोग किया ए8 प्रोससर पहले से कहीं तेज गति से चलने वाला है। 
इसकी परफॉर्मेंस भी अच्छी है। रीयल रेसिंग 3, असफाल्ट 8, इनजस्टिस, गॉड अमंग अस जैसे बहुतेरे गेम्स का अनुभव इसपर बेहद खास है।
डिवाइस में बड़ी बैटरी प्रयोग की गई है। 
बावजूद इसके हाई डेफिनिशन वीडियोज देखने या गेम खेलने पर बैटरी बहुत जल्दी खत्म होती है। 
हालांकि 5एस की तुलना में इसकी बैटरी लाइफ बेहतर है।

पहले के वर्जंस की तुलना में आईओएस 8 के यूआई पर कोई खास काम नहीं किया गया है लेकिन एप्पल को इसके बड़े स्क्रीन की क्षतिपूर्ति के लिए कुछ करना जरूरी था। 
फोन की फिसलनदार बॉडी के साथ इसका बड़ा आकार बार-बार फोन गिराने वालों के लिए एक बड़ी समस्या बन सकती है। 
कई बार स्क्रीन के टॉप पर टच करने की कोशिश में यह हाथ से फिसल सकता है। 
इसके लिए एप्पल ने होम बटन पर ही डबल टैप का ऑप्शन दिया है जिससे पूरे यूआई को नीचे शिफ्ट किया जा सकता है। 
हालांकि स्पॉटलाइट सर्च में यह ऑप्शन काम नहीं करता।

5एस की तरह इसमें भी 8 मेगा पिक्सल का कैमरा है। इसमें कोई बदलाव नहीं किया गया है, पर आईफोन 6 में कैमरे का व्हाइट बैलेंस पहले के मुकाबले बेहतर जरूर किया गया है। 
साधारण आउटडोर लाइट के साथ ही कम रौशनी में इसकी तस्वीरें साफ और स्पष्ट आती हैं।

इसके अलावे इसका ऑटो फोकस भी त्वरित काम करता है। 
इसके अलावा यह खूबी मात्र एलजी जी3 में ही है। 
8 मेगा पिक्सल की रेंज में बाजार में उपलब्ध किसी भी अच्छे कैमरा के मुकाबले यह फोन कैमरा समान रूप से काम करता है। 
आइओएस 8 में इसमें मैनुअल कंट्रोल का फीचर भी है। 
अभी तक का बेस्ट स्मार्टफोन कैमरा माना जा सकता है।

यह एक ट्रिकी पार्ट है। बेशक 5एस की तुलना में यह अच्छा कहलाने के लायक है लेकिन यह आपको तभी पता चलता है जब आप सभी तकनीकी पहलुओं पर गौर करते हैं। 
जैसे 5एस की तुलना में इसकी लाइफ ज्यादा है, बड़े स्क्रीन पर आईफोन इस्तेमाल करने की चाहत रखने वाले यूजर्स को यह लुभा सकता है आदि, वरना प्रयोग में अमूमन आपको 5एस और आईफोन 6 में कोई खास अंतर नजर नहीं आएगा। 

जाहिर है आईफोन 6 की सबसे बड़ी खूबी इसकी बड़ी स्क्रीन ही एंड्रॉयड यूजर्स को आइओएस एकोसिस्टम की तरफ आकर्षित कर सकता है। 
पर एप्पल फोन सिरीज की कम बैटरी लाइफ एंड्रॉयड यूजर्स के लिए इसे नापसंद करने का कारण भी बन सकता है।

आईफोन की तुलना में एंड्रॉयड फोन में कहीं ज्यादा फीचर्स के ऑप्शंस हैं जो आईफोन की लिमिटेशन बन जाती है। 
कस्टमाइजेशन का ऑप्शन एंड्रॉयड में कहीं बेहतर है।

16 जीबी के स्मार्टफोन के लिए 53, 000 रु. खर्च करना साधारण यूजर्स के लिए एक प्रकार की बेवकूफी ही कही जाएगी। 
अगर मनी मैटर नहीं करता तो इसे खरीदने में कोई बुराई नहीं है लेकिन अगर ‘पैसा वसूल’ गैजेट खरीदने का इरादा रखते हैं तो थोड़ा और इंतजार करें। 
हो सकता है कुछ समय बाद ही इसकी कीमत कम हो जाए।

##			##8

खूबीया

    16 जीबी इंटरनल स्टोरेज
    बजट फोन; कीमत रु. 7, 999
    मजबूत बनावट

खामिया

    खराब परफॉर्मेंस
    कैमरे की खराब गुणवत्ता
    स्क्रीन की खराब गुणवत्ता

अगर बात की जाए पसंद की तो एक्स ऑनफोन 5 खरीदने की सलाह नहीं जा सकती। 
ओप्लस ने इस फोन के माध्यम से एक बजट स्मार्टफोन बनाने का भरसक प्रयास किया है लेकिन यह कोशिश कहीं से प्रशंसनीय नहीं कही जा सकती। 
एकमात्र अच्छी चीज जो फोन में नजर आती है वह है इसकी इंटरनल स्टोरेज जो 16 जीबी की है। 
पर फोन के खराब परफॉर्मेंस को देखते हुए यह स्टोरेज क्षमता एक प्रकार से बेकार ही कही जाएगी।

हालांकि एक्स ऑनफोन 5 के फीचर्स या फोन की क्वालिटी बहुत ज्यादा उत्साहवर्धक नहीं हैं, फिर भी एक नजर इसके फीचर्स पर डाले बिना इसकी छवि बनाना सही नहीं होगा। 
आइए देखते हैं कि आखिर फोन में कमी कहां रह गई।

एक्स ऑनफोन 5 के लुक की अगर बात करें तो इसके साइड्स को मेटल फ्रेम दिया गया है तथा पीछे की प्लास्टिक बॉडी के साथ इसे आकर्षक रूप में डिजाइन किया गया है। 
इसमें ओजीएस (वन ग्लास सॉल्यूशन) डिस्प्ले का प्रयोग किया गया है। कैमरे के अलावा फोन का लगभग हर हिस्सा अपने आप में सही फिट नजर आता है। 
कैमरे का फैलाव पूरे लुक को थोड़ा खराब करता है। 
कुल मिलाकर देखें तो फोन का ऊपरी ढांचा मजबूती से बनाया गया है और शायद एक-दो बार गिरने से भी इसे कोई नुकसान न पहुंचे।

5 इंच का 720पी एचडी डिस्प्ले रु. 8, 000 की रेंज में आने वाले फोन के लिए अच्छा माना जाएगा लेकिन अगर कीमत आपके लिए बहस का विषय नहीं है तो रेड मी 1एस और जेनफोन 5 इससे कहीं अच्छी गुणवता का डिस्प्ले दे रहे हैं। 
हालांकि एक्स ऑनफोन 5 में डिस्प्ले का रंग काफी हद तक अच्छा है लेकिन इसकी क्लीयर विजिबिलिटी केवल इनडोर के लिए ही फिट होती है, आउटडोर में इसे साफ देख पाना थोड़ा परेशानी भरा होगा।


###				##9

4.0 इंच स्क्रीन, बेहतर टच और वाई-फाई कनेक्टिविटी के साथ ही कम बजट इस फोन की खासियत है। 
3जी की कमी खलेगी और इंटरनल मैमोरी कम कही जा सकती है।
ब्लूम ग्लोब 4.0 लाइट की कीमत 2,999 रुपए है। 
इस बजट में 4.0 इंच स्क्रीन के साथ फोन के फीचर भी ठीक-ठाक है। 
फोन का बैटरी बैकअप अच्छा है। 
फोन में दिए गए कैमरे को भी आप कम नहीं आंक सकते। अच्छे स्पेसिफिकेशन के बाद 3जी की कमी कही जा सकती है।

स्मार्टफोन (Sartphone) उपयोग में तब तक मजा नहीं आता जब तक कि फोन का स्क्रीन (Screen) ) साइज थोड़ा बड़ा न हो। 
छोटी स्क्रीन में न आप सही तरह से ब्राउजिंग कर सकते हैं और न ही बेहतर तरीके से एप्लिकेशन का मजा ले सकते हैं। 
परंतु कम रेंज के फोन में ज्यादातर स्मार्टफोन छोटी स्क्रीन के साथ ही उपलब्ध हैं। 
इस कमी को दूर करते हुए ब्लूम मोबाइल (Bloom Mobiles) ने ग्लोब 4.0 लाइट (Bloom Globe 4.0 Lite) हैंडसेट को भारतीय बाजार में उतारा है। 
आरंभिक स्तर के इस फोन में 4.0 इंच की स्क्रीन दी गई है।
21 मेगापिक्सल के साथ नया मोटो टर्बो

भारतीय बाजार में यह फोन काला और सफेद सहित दो रेंगों में उपलब्ध है। 
हमारे पास सफेद फोन परिक्षण के लिए उपलब्ध था। 
फोन के मुख्य पैनल पर तो आपको स्क्रीन ही दिखाई देगा जबकि पिछला पैनल चमकदार प्लास्टिक का बना है। 
आरंभिक स्तर के इस फोन की बिल्ट क्वालिटी अच्छी है।

फोन के दाएं पैनल में वाॅलयूम और पावर बटन दिए गए हैं। 
सफेद रंग के इस फोन में हार्डवेयर (Hardware) बटन काले रंग में दिए गए हैं जो आपको दूर से भी दिखाई दे जाएंगे। ऊपरी पैनल में यूएसबी और वाॅल्यूम राॅकर दिया गया है।  ब्लूम ग्लोब 4.0 लाइट (Bloom Globe 4.0 Lite) में सेल्स पैक के साथ ही फ्लिप कवर उपलब्ध है। फोन के देखने में बहुत बड़ा नहीं लगता और आसानी से हथेली में समा जाता है।
किटकैट फ्लेवर

डिवाइस में 4.0 इंच का एचवीजीए (480X320 पिक्सल रेजल्यूशन) का है। 
हालांकि आपको रेजल्यूशन थोड़ा कम लगेगा लेकिन 3 हजार रुपए से कम के बजट में बहुत ज्यादा की आशा भी नहीं कर सकते। 
डिसप्ले अच्छा है। 
वहीं अच्छी बात यक कही जा सकती है कि एंडराॅयड आॅपरटिंग (Android Operating) आधारित इस फोन में आईकाॅन काफी बड़े-बड़े दिए गए हैं। 
फोन को एंडराॅयड आॅपरटिंग 4.4 किटकैट (Android Operating 4.4 Kitkat) पर पेश किया गया है।

फोन आॅपरेटिंग का तरीका तो साधारण एंडराॅयड के समान ही है लेकिन आईकाॅन थोड़े अलग हैं।  
फोन स्क्रीन के निचे तीन एंडराॅयड बटन हैं जबकि स्क्रीन पर बाईडिफाल्ट पांच बटन हैं जिनमें मेन्यू के अलावा सभी को एडिट किया जा सकता है।

एंडराॅयड किटकैट में आॅपरेटिंग के साथ अक्क्सर देखा जाता है कि आप होम स्क्रीन की संख्या बढ़ा नहीं सकते लेकिन इसमें आप 9 होम स्क्रीन पैनल बना सकते है। 
ग्लोब 4.0 लाइट (क) में टाॅर्च, नोट और कैलेंडर सहित कुछ एप्लिकेशन तो हैं लेकिन बहुत ज्यादा नहीं हैं। 
परंतु गूगल प्ले स्टोर इंटीग्रेशन है और यहां से डाउनालोड किया जा सकता है।
आईबाॅल स्लाइड आॅक्टा ए41: टैबलेट में दिखेगा आॅक्टाकोर का दम
स्मार्ट कनेक्टिविटी

कम बजट और बड़ी स्क्रीन के साथ इस फोन में स्मार्ट कनेक्टिविटी विकल्प दिए गए हैं। दोहरा सिम आधारित इस फोन में दो जीएसएम सिम सपोर्ट है। 
फोन में डाटा के लिए जीपीआरएस और ऐज है। इसके अलावा ब्लूटूथ और वाई-फाई भी दिया गया है लेकिन 3जी कनेक्टिविटी नहीं है। 
3जी होता तो ज्यादा बेहतर कहा जाता।

बेहतर प्रोसेसिंग के लिए इसमें 1.2 गीगाहर्ट्ज का डुअलकोर प्रोसेसर (1.2 GHz Dual-core Processor) दिया गया है। 
इसके साथ ही 512 एमबी इंटरनल मैमोरी है। हालांकि मैमोरी थोड़ी कम कही जा सकती है लेकिन 32 जीबी तक का कार्ड सपोर्ट है। 
फोन में आॅडियो प्लेयर/वीडियो प्लेयर दिया गया है।

ब्लूम ग्लोब 4.0 लाइट की म्यूजिक क्वालिटी अच्छी है परंतु हमे शिकायत लाउडस्पीकर के प्लेसमेंट से है। 
फोन में लाउडस्पीकर कैमरे के साथ पिछले पैनल में दिया गया है। ऐसे में यदि आप रख देते हैं तो आवाज दब जाती है। 
आपको हमेशा फोन उल्टा करके रखना होगा।

 

फोटोग्राफी के लिए इसमें 2.0 मेगापिक्सल (2.0 Megapixel Camera) का कैमरा दिया गया है। 
कैमरे के साथ फ़्लैश उपलब्ध है। कैमरे से ली गई तस्वीर को हम बहुत अच्छी तो नहीं कह सकते लेकिन ठीक है। 
जहां तक फ्लैश की बात है तो कम रोशनी में नजदीक से ही कारगर होता है।

सेकेंडरी कैमरा 1.3 मेगापिक्सल का है। 
फोटोग्राफी के लिए यह बहुत कारगर नहीं है लेकिन वीडियो कॉन्फ्रेंसिंग या वीडियो चैट के लिए इसका उपयोग कर सकते हैं। 
पावर बैकअप के लिए इसमें 1500 एमएएच की बैटरी दी गई है। 
फोन का बैटरी बैकअप अच्छा है और एक बार चार्ज करने पर डेढ़ दिन निकालने में सक्षम है।

 
निष्कर्ष

ब्लूम ग्लोब 4.0 लाइट (क) की कीमत 2,999 रुपए (Price In India) है। इस बजट में 4.0 इंच स्क्रीन के साथ फोन के फीचर भी ठीक-ठाक है। फोन का बैटरी बैकअप अच्छा है। फोन में दिए गए कैमरे को भी आप कम नहीं आंक सकते। अच्छे स्पेसिफिकेशन के बाद 3जी की कमी कही जा सकती है। विकल्प के रूप में आप चियर्स स्मार्ट 40 देख सकते हैं जिसकी कीमत कीमत 2,999 रुपए है।

